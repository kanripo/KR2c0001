# -*- mode: mandoku-view; -*-
#+TITLE: 通鑑紀事本末
#+DATE: 2015-09-10 23:21:11.185621
#+PROPERTY: ID KR2c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB02n0057-042通鑑紀事本末-卷第四十二.
<pb:KR2c0001_SBCK_042-1a>¶
通鑑紀事本末卷第四十二¶
　　　契丹滅𣈆(劉知逺復汁京附)¶
後𣈆高祖天福四年成德節度使安重榮出於行¶
伍性粗率恃勇驕暴毎謂人曰今世天子兵彊馬¶
壯則爲之耳府廨有幡竿高數十尺甞挾弓矢謂¶
左右曰我能中竿上龍首者必有天命一發中之¶
以是益自&KR0018;帝之遣重榮代祕瓊也戒之瓊不受¶
代當别除汝一鎭勿以力取恐爲患滋深重榮由¶
是以帝爲怯謂人曰祕瓊匹夫耳天子尚畏之況¶
我以將相之重士馬之衆乎毎所奏請多踰分爲¶
執政所可否意憤憤不決乃聚亡命市戰馬有飛¶
<pb:KR2c0001_SBCK_042-1b>¶
揚之志帝知之義武節度使皇甫遇與重榮姻家¶
七月徙遇爲昭義節度使¶
五年　&KR0004;帝割鴈門之北以賂契丹由是吐谷渾¶
皆屬契丹苦其貪虐思歸中國成德節度使安重¶
榮復誘之於是吐谷渾帥部落千餘帳自五臺來¶
犇契丹大怒遣使讓帝以招納叛人¶
六年春正月丙寅帝遣供奉官張澄將兵二千索¶
吐谷渾在并鎭忻代四州山谷者逐之使還故土¶
　成德節度使安重榮取臣契丹見契丹使者必¶
箕踞慢罵使過其境或潛遣人殺之契丹以讓帝¶
帝爲之遜謝六月戊午重榮執契丹使栧剌遣輕¶
<pb:KR2c0001_SBCK_042-2a>¶
&KR0016;掠幽州南境軍於博野上表稱吐谷渾兩突厥¶
渾契苾沙陁各帥部衆歸附党項等亦遣使納契¶
丹告身職牒言爲虜所陵暴又言自二月以來令¶
各具精甲壯馬將以上秋南宼恐天命不佑與之¶
俱滅願自備十萬衆與晉共擊契丹又朔州節度¶
副使趙崇已逐契丹節度使劉山求歸命朝廷臣¶
相繼以聞陛下屢敇臣承奉契丹勿自起舋端其¶
如天道人心難以違拒機不可失時不再來諸節¶
度使没於虜庭者皆延頸企踵以待王師良可哀¶
閔願早決計表數千言大抵斥帝父事契丹竭中¶
國以媚無厭之虜又以此意爲書遺朝貴及移藩¶
<pb:KR2c0001_SBCK_042-2b>¶
鎭云已勒兵必與契丹決戰帝以重榮方握彊兵¶
不能制甚患之時鄴都留守侍衞馬歩都指揮使¶
劉知逺在大梁㤗寧節度使桑維翰知重榮巳蓄¶
姦謀又慮朝廷重違其意宻上䟽曰陛下免於𣈆¶
陽之難而有天下皆契丹之功也不可&KR0018;之今重¶
榮恃勇輕敵吐渾假手報仇皆非國家之利不可¶
聽也臣竊觀契丹數年以來士馬精彊吞噬四鄰¶
戰必勝攻必取割中國之土地収中國之器械其¶
君智勇過人其臣上下輯睦牛馬蕃息國無天災¶
此未可與爲敵也且中國新敗士氣彫沮以當契¶
丹乗勝之威其勢相去甚逺又和親旣絶則當發¶
<pb:KR2c0001_SBCK_042-3a>¶
兵守塞兵少則不足以待宼兵多則饋運無以繼¶
之我出則彼歸我歸則彼至臣恐禁衞之士疲於¶
犇命鎭定之地無復遺民今天下粗安瘡痍未復¶
府庫虚竭蒸民困弊静而守之猶懼不濟其可妄¶
動乎契丹與國家恩義非輕信誓甚著彼無間隙¶
而自啓舋端就使克之後患愈重萬一不克大事¶
去矣議者以歳輸繒帛謂之耗蠧有所卑遜謂之¶
屈辱殊不知兵連而不休禍結而不解財力將匱¶
耗蠧孰甚焉用兵則武吏功臣過求姑息邊藩逺¶
郡得以驕矜下陵上替屈辱孰大焉臣願陛下訓¶
農習戰養兵息民俟國無内憂民有餘力然後觀¶
<pb:KR2c0001_SBCK_042-3b>¶
舋而動則動必有成矣又鄴都冨盛國家藩屏今¶
主帥赴闕軍府無人臣竊思慢藏誨盜之言勇夫¶
重閉之義乞陛下略加廵幸以杜姦謀帝謂使者¶
曰朕比日以來煩懣不決今見卿奏如醉醒矣卿¶
勿以爲憂　秋七月帝憂安重榮跋扈己巳以¶
劉知逺爲北京留守河東節度使　八月帝以¶
詔諭安重榮曰爾身爲大臣家有老母忿不思難¶
棄彦與親吾因契丹得天下爾因吾致冨貴吾不¶
敢忘德爾乃忘之何邪今吾以天下臣之爾欲以¶
一鎭抗之不亦難乎宜審思之無取後悔重榮得¶
詔愈驕聞山南東道節度使安從進有異志隂遣¶
<pb:KR2c0001_SBCK_042-4a>¶
使與之通謀　九月帝以安重榮殺契丹使者¶
恐其犯塞乙亥遣安國節度使楊彦珣使于契丹¶
彦珣至其帳契丹主責以使者死狀彦珣曰譬如人¶
家有惡子父母所不能制將如之何契丹主意乃¶
解　劉知逺遣親將郭成以詔旨說吐谷渾酋長¶
曰承福令去安重榮歸朝廷許以節鉞威還謂知¶
逺曰虜惟利是𥊏安鐵胡止以&KR0129;袴賂之今欲其¶
來莫&KR0002;重賂乃可致耳知逺從之且使謂承福曰¶
朝廷巳割爾曹𨽻契丹爾曹當自安部落今乃南¶
來助安重榮爲逆重榮巳爲天下所棄朝夕敗亡¶
爾曹宜早從化勿俟臨之以兵南北無歸悔無及¶
<pb:KR2c0001_SBCK_042-4b>¶
矣承福懼冬十月帥其衆歸于知逺知逺處之太¶
原東山及嵐石之間表承福領大同節度使收其¶
精&KR0016;以𨽻麾下始安重榮移檄諸道云與吐谷渾¶
韃靼契苾同起兵旣而承福降知逺逹靼契苾亦¶
莫之赴重榮𫝑大沮　冬十二月安重榮聞安¶
從進舉兵反謀遂決大集境内飢民衆至數萬南¶
向鄴都聲言入朝&KR0004;重榮與深州人趙彦之俱爲¶
散指揮使相得&KR0172;甚重榮鎭成德彦之自𨵿西歸¶
之重榮待遇甚厚使彦之招募黨衆然心實忌之¶
及舉兵止用爲排陣使彦之恨之帝聞重榮反壬¶
辰遣護聖等馬歩三十九指揮擊之以天平節度¶
<pb:KR2c0001_SBCK_042-5a>¶
使杜重威爲招討使安國節度使馬全節副之前¶
永清節度使王周爲馬歩都虞&KR0049;　戊戍杜重威¶
與安重榮遇於宗城西南重榮爲偃月陣官軍再¶
擊之不動重威懼欲退指揮使宛丘王重胤曰兵¶
家忌退鎭之精兵盡在中軍請公分銳士擊其左¶
右翼重胤爲公以契丹直衝其中軍彼必狼狽重¶
威從之鎭人陣稍却趙彦之卷旗䇿馬來降彦之¶
以銀飾鎧胄及鞍勒官軍殺而分之重榮聞彦之¶
叛大懼退匿於輜重中官軍從而乗之鎭人大潰¶
斬首萬五千級重榮收餘衆走保宗城官軍進攻¶
夜分拔之重榮以十餘&KR0016;走還鎭州嬰城自守㑹¶
<pb:KR2c0001_SBCK_042-5b>¶
天寒鎭人戰及凍死者二萬餘人契丹聞重榮反¶
乃聽楊彦珣還¶
七年春正月丁巳鎭州牙將自西郭水碾門導官¶
軍入城殺守陴民二萬人執安重榮斬之杜重威¶
殺導者自以爲功庚申重榮首至鄴都帝命漆之¶
函送契丹　夏四月契丹以𣈆招納吐谷渾遣¶
使來讓帝憂悒不知爲計五月己亥始有疾　帝¶
寢疾一旦馮道獨對帝命㓜子重睿出拜之又令¶
宦者抱重睿置道懷中其意葢欲道輔立之六月¶
乙丑帝殂道與天平節度使侍衞馬歩都虞候景¶
延廣議以國家多難宜立長君乃奏廣𣈆尹齊王¶
<pb:KR2c0001_SBCK_042-6a>¶
重貴爲嗣是日齊王即皇帝位延廣以爲已功始¶
用事禁都下人毋得偶語&KR0004;高祖疾亟有旨召河¶
東節度使劉知逺入輔政齊王寢之知逺由是恐¶
齊王　秋七月癸卯加景延廣同平章事兼侍¶
衞馬歩都指揮使　冬十一月庚寅葬聖文章¶
武明德孝皇帝于顯陵廟號高祖　帝之&KR0004;即位¶
也大臣議奉表稱臣告哀於契丹景延廣請致書¶
稱孫而不稱臣李崧曰屈身以爲社稷何恥之有¶
陛下如此它日必躬擐甲胄與契丹戰於時悔無¶
益矣延廣固爭馮道依違其間帝卒從延廣議契¶
丹大怒遣使來責讓且言何得不先承稟遽即帝¶
<pb:KR2c0001_SBCK_042-6b>¶
位延廣復以不遜語荅之契丹盧龍節度使趙延¶
夀欲代𣈆帝中國屢說契丹擊𣈆契丹主頗然之¶
齊王天福八年帝聞契丹將入宼二月已未發鄴¶
都乙丑至東京然猶與契丹問遺相往來無虚月¶
　&KR0004;河陽牙將喬榮從趙延夀入契丹契丹以爲¶
囘圖使往來販易於𣈆置邸大梁及契丹與𣈆有¶
隙景延廣說帝囚榮於獄悉取邸中之貨凡契丹¶
之人販易在𣈆境者皆殺之奪其貨大臣皆言契¶
丹有大功於𣈆不可&KR0018;戊子釋榮慰賜而歸之榮¶
辭延廣延廣大言曰歸語而主先帝爲北朝所立¶
故稱臣奉表今上乃中國所立所以降志於北朝¶
<pb:KR2c0001_SBCK_042-7a>¶
者正以不敢忘先帝盟約故耳爲鄰稱孫足矣無¶
稱臣之理北朝皇帝勿信趙延夀誑誘輕侮中國¶
中國士馬爾所目覩翁怒則來戰孫有十萬横磨¶
劒足以相待它日爲孫所敗取𥬇天下毋悔也榮¶
自以亡失貨財恐歸獲罪且欲爲異時據驗乃曰¶
公所言頗多懼有遺忘願記之紙墨延廣命吏書¶
其語以授之榮具以白契丹主契丹主大怒入宼¶
之志始決𣈆使如契丹者皆縶之幽州不得見桑¶
維翰屢請遜辭以謝契丹毎爲延廣所沮帝以延¶
廣爲有定䇿功故寵冠羣臣又緫𪧐衞兵故大臣¶
莫能與之爭河東節度使劉知逺知延廣必致宼¶
<pb:KR2c0001_SBCK_042-7b>¶
而畏其方用事不敢言但益募兵奏置興捷武節¶
等十餘軍以僃契丹　楊光逺之叛也密告契丹¶
以𣈆主&KR0018;德違盟境内大饑公私困竭乗此際攻¶
之一舉可取趙延夀亦勸之契丹主乃集山後及¶
盧龍兵合五萬人使延夀將之委延夀經略中國¶
曰若得之當立汝爲帝又常指延夀謂𣈆人曰此¶
汝主也延夀信之由是爲契丹盡力畫取中國之¶
䇿朝廷頗聞其謀丙辰遣使城南樂及德清軍徴¶
近道兵以僃之¶
開運元年春正月乙亥邊藩馳告契丹前鋒將趙¶
延夀趙延照將兵五萬入宼逼貝州延照思温之¶
<pb:KR2c0001_SBCK_042-8a>¶
子也先是朝廷以貝州水陸要衝多聚芻粟爲大¶
軍數年之儲以僃契丹軍校邵珂性凶悖永清節¶
度使王令温黜之珂怨望宻遣人亡入契丹言貝¶
州粟多而兵弱易取也㑹令温入朝執政以前復¶
州防禦使吳巒權知州事巒旣至推誠撫士㑹契¶
丹入宼巒書生無爪牙珂自請願效死巒使將兵¶
守南門巒自守東門契丹主自攻貝州巒悉力拒¶
之燒其攻具殆盡己卯契丹復攻城珂引契丹自¶
南門入巒赴井死契丹遂䧟貝州所殺且萬人庚¶
辰以歸德節度使高行周爲北面行營都部署以¶
河陽節度使苻彦卿爲馬軍左廂排陣使以右神¶
<pb:KR2c0001_SBCK_042-8b>¶
武統軍皇甫遇爲馬軍右廂排陳使以陜府節度¶
使王周爲歩軍左廂排陳使以左羽林將軍潘環¶
爲歩軍右廂排陳使　太原奏契丹入鴈門關&KR0106;¶
邢滄皆奏契丹入宼　成德節度使杜威遣幕僚¶
曹光裔往說楊光逺光逺遣光裔入奏朝廷遣使¶
與光裔往復慰諭之(陽之叛/事見范)帝遣使持書遺¶
契丹契丹巳屯鄴都不得通而返壬午以侍衞馬¶
歩都指揮使景延廣爲御營使前靜難節度使李¶
周爲東京留守是日高行周以前軍先發時用兵¶
方略號令皆出延廣宰相以下皆無所預延廣乗¶
勢使氣陵侮諸將雖天子亦不能制乙酉帝發東¶
<pb:KR2c0001_SBCK_042-9a>¶
京丁亥滑州奏契丹至&KR0058;陽戊子帝至澶州契丹¶
主屯元城趙延夀屯南樂以延夀爲魏博節度使¶
封魏王契丹宼太原劉知逺與白承福合兵二萬¶
擊之甲午以知逺爲幽州道行營招討使杜威爲¶
副使馬全節爲都虞候丙申遣右武衞上將軍張¶
彦澤等將兵拒契丹於&KR0058;陽　帝復遣譯者孟守¶
忠致書於契丹求修舊好契丹主復書曰巳成之¶
勢不可攺也辛丑太原奏破契丹偉王於秀容斬¶
首三千級契丹自鴉鳴谷遁去　天平節度副使¶
知鄆州顔衎遣觀察判官竇儀奏博州刺史周儒¶
以城降契丹又與楊光逺通使往還引契丹自馬¶
<pb:KR2c0001_SBCK_042-9b>¶
家口濟河擒左武衞將軍蔡行遇儀謂景延廣曰¶
虜&KR0002;濟河與光逺合則河南危矣延廣然之儀薊¶
州人也　二月甲辰朔命前保義節度使石贇¶
守麻家口前威勝節度使何重建守楊劉鎭護聖¶
都指揮使白再榮守馬家口西京留守安彦威守¶
河陽未幾周儒引契丹將麻荅自馬家口濟河營¶
於東岸攻鄆州北津以應楊光逺麻荅契丹主之¶
從弟也乙巳遣侍衞馬軍都指揮使義成節度使¶
李守貞神武統軍皇甫遇陳州防禦使梁漢璋懷¶
州刺史薛懷讓將兵萬人縁河水陸俱進守貞河¶
陽漢瑋應州懷讓太原人也丙午契丹圍高行周¶
<pb:KR2c0001_SBCK_042-10a>¶
苻彦卿及先鋒指揮使石公霸於戚城先是景延¶
廣令諸將分地而守無得相救行周等告急延廣¶
徐白帝帝自將救之契丹解去三將泣訴救兵之¶
緩幾不免戊申李守貞等至馬家口契丹遣歩卒¶
萬人築壘散&KR0016;兵於其外餘兵數萬屯河西船數¶
十艘度兵未巳𣈆兵薄之契丹&KR0016;兵退走𣈆兵進¶
攻其壘拔之契丹大敗乗馬赴河溺死者數千人¶
俘斬亦數千人河西之兵慟哭而去由是不敢復¶
東　辛亥定難節度使李彛殷奏將兵四萬自麟¶
州濟河侵契丹之境壬子以彛殷爲契丹西&KR0047;靣¶
招討使&KR0004;契丹主得貝州博州皆撫慰其人或拜¶
<pb:KR2c0001_SBCK_042-10b>¶
官賜服章及敗於戚城及馬家口忿恚所得民皆¶
殺之得軍士燔炙之由是𣈆人憤怒戮力爭奮楊¶
光逺將青州兵欲西㑹契丹戊午詔石贇分兵屯¶
鄆州以僃之詔劉知逺將部兵自土門出&KR0106;州擊¶
契丹又詔㑹杜威馬全節於邢州知逺引兵屯樂¶
平不進　契丹僞棄元城去伏精&KR0016;於古頓丘城¶
以俟𣈆軍與&KR0106;定之兵合而擊之鄴都留守張從¶
恩屢奏虜巳遁亡大軍欲進追之㑹霖雨而止契¶
丹設伏旬日人馬飢疲趙延壽曰𣈆軍悉在河上¶
畏我鋒銳必不敢前不如即其城下四合攻之奪¶
其浮梁則天下定矣契丹主從之三月癸酉朔自¶
<pb:KR2c0001_SBCK_042-11a>¶
將兵十餘萬陳於澶州城北東西橫掩城之兩隅¶
登城望之不見其際高行周前軍在戚城之南與¶
契丹戰自午及晡互有勝&KR0018;契丹主以精兵當中¶
軍而來帝亦出陳以待之契丹主望見𣈆軍之盛¶
謂左右曰楊光逺言𣈆兵半巳餒死今何多也以¶
精&KR0016;左右略陳𣈆軍不動萬弩齊發飛矢蔽地契¶
丹稍却又攻𣈆陳之東偏不克苦戰至暮兩軍死¶
者不可勝數昏後契丹引去營於三十里之外乙¶
亥契丹主帳中小校竊其馬亡來云契丹主巳傳¶
木書收軍北去景延廣疑其詐閉壁不敢追　契¶
丹主自澶州北分爲兩軍一岀滄德一岀深冀而¶
<pb:KR2c0001_SBCK_042-11b>¶
歸所過焚掠方廣千里民物殆盡留趙延照爲貝¶
州留後麻荅䧟德州擒刺史尹居璠　丁亥詔¶
太原&KR0106;定兵各還本鎭　辛卯馬全節攻契¶
丹㤗州拔之　敇天下籍郷兵毎七户共岀兵械¶
資一卒　夏四月丁未縁河廵檢使梁進以郷¶
社兵復取德州己酉命歸德節度使高行周保義¶
節度使王周留鎭澶州庚戍帝發澶州甲寅至大¶
梁侍衛馬歩都指揮使天平節度使同平章事景¶
延廣旣爲上下所惡帝亦憚其不遜難制桑維翰¶
引其不救戚城之罪辛酉加延廣兼侍中岀爲西¶
京留守以歸德節度使兼侍中高行周爲侍衞馬¶
<pb:KR2c0001_SBCK_042-12a>¶
歩都指揮使延廣鬱鬱不得志見契丹彊盛始憂¶
國破身危遂日夜縱酒朝廷因契丹入宼國用愈¶
竭復遣使者三十六人分道括率民財各封劒以¶
授之使者多從吏卒𢹂鎻械刀杖入民家小大驚¶
懼求死無地州縣吏復因縁爲姦河南府出緡錢¶
二十萬景延廣率三十七萬留守判官河南盧億¶
言於延廣曰公位兼將相富貴極矣今國家不幸¶
府庫空竭不得已取於民公何忍復因而求利爲¶
子孫之累乎延廣慙而止先是詔以楊光逺叛命¶
兖州修守僃泰寧節度使安審信以治樓堞爲名¶
率民財以實私藏大理卿張仁愿爲括率使至兖¶
<pb:KR2c0001_SBCK_042-12b>¶
州賦緡錢十萬值審信不在拘其守藏吏指取錢¶
一囷巳滿其數　丙戍詔諸州所籍郷兵號武定¶
軍凡得七萬餘人時兵荒之餘復有此擾民不聊¶
生　丁亥鄴都留守張從恩上言趙延照雖據貝¶
州麾下兵皆乆客思歸宜速進軍攻之詔以從恩¶
爲貝州行營都部署督諸將擊之辛卯從恩奏趙¶
延照縱火大掠棄城而遁屯於瀛莫阻水自固¶
　六月或謂帝曰陛下欲禦北狄安天下非桑維¶
翰不可丙午復置樞密院以維翰爲中書令兼樞¶
密使事無大小悉以委之數月之間朝廷差治¶
&KR0004;高祖割北邊之地以賂契丹由是府州刺史折¶
<pb:KR2c0001_SBCK_042-13a>¶
從逺亦比屬契丹欲盡徙河西之民以實遼東州¶
人大恐從逺因保險拒之及帝與契丹絶遣使諭¶
從逺使攻契丹從逺引兵深入拔十餘寨戊午以¶
從逺爲府州團練使從逺雲州人也　秋八月¶
辛丑朔以河東節度使劉知逺爲北靣行營都統¶
順國節度使杜威爲都招討使督十三節度以僃¶
契丹桑維翰兩秉朝政岀楊光逺景延廣於外至¶
是一制指揮節度使十五人無敢違者時人服其¶
膽略契丹之入宼也帝再命劉知逺㑹兵山東皆¶
後期不至帝疑之謂所親曰太原殊不助朕必有¶
異圖果有分何不速爲之至是雖爲都統而實無¶
<pb:KR2c0001_SBCK_042-13b>¶
臨制之權密謀大計皆不得預知逺亦知見踈但¶
愼事自守而巳郭威見知逺有憂色謂知逺曰河¶
東山河險固風俗尚武土多戰馬靜則勤稼穡動¶
則習軍旅此霸王之資也何憂乎十二月契丹復¶
大舉入宼盧龍節度使趙延夀引兵先進契丹前¶
鋒至邢州順國節度使杜威遣使間道吿急帝欲¶
自將拒之㑹有疾命天平節度使張從恩鄴都留¶
守馬全節護國節度使安審𤦺㑹諸道兵屯邢州¶
武寧節度使趙在禮屯鄴都契丹主以大兵繼至¶
建牙於元氏朝廷憚契丹之威詔從恩等引兵稍¶
却於是諸軍忷懼無復部伍委棄器甲所過焚掠¶
<pb:KR2c0001_SBCK_042-14a>¶
比至相州不復能整¶
二年春正月詔趙在禮還屯澶州馬全節還鄴都¶
又遣右神武統軍張彦澤屯&KR0058;陽西京留守景延¶
廣自滑州引兵守胡梁渡庚子張從恩奏契丹逼¶
邢州詔滑州鄴都復進軍拒之義成節度使皇甫¶
遇將兵趣邢州契丹宼邢洺磁三州殺掠殆盡入¶
鄴都境壬子張從恩馬全節安審𤦺悉以行營兵¶
數萬陳於相州安陽水之南皇甫遇與濮州刺史¶
慕容彦超將數千&KR0016;前覘契丹至鄴縣將度漳水¶
遇契丹數萬遇等且戰且却至榆林店契丹大至¶
二將謀曰吾屬今走死無遺矣乃止布陳自午至¶
<pb:KR2c0001_SBCK_042-14b>¶
未力戰百餘合相殺傷甚衆遇馬斃因歩戰其僕¶
杜知敏以所乗馬授之遇乗馬復戰乆之稍解顧¶
知敏已爲契丹所擒遇曰知敏義士不可棄也與¶
彦超躍馬入契丹陳取知敏而還俄而契丹繼出¶
新兵來戰二將曰吾屬勢不可走以死報國耳日¶
且暮安陽諸將怪覘兵不還安審𤦺曰皇甫太師¶
寂無聲問必爲虜所困語未卒有一&KR0016;白遇等爲¶
虜數萬所圍審𤦺即引&KR0016;兵岀將救之張從恩曰¶
此言未足信必&KR0002;虜衆猥至盡吾軍恐未足以當¶
之公往何益審𤦺曰成敗天也萬一不濟當共受¶
之借使虜不南來坐失皇甫太師吾屬何顔以見¶
<pb:KR2c0001_SBCK_042-15a>¶
天子遂踰水而進契丹望見塵起即解去遇等乃¶
得還與諸將俱歸相州軍中皆服二將之勇彦超¶
本吐谷渾也與劉知逺同母契丹亦引軍退其衆¶
自相驚曰𣈆軍悉至矣時契丹主在邯鄲聞之即¶
時北遁不再宿至鼔城是夕張從恩等議曰契丹¶
傾國而來吾兵不多城中糧不支一旬萬一有姦¶
人往告吾虚實虜悉衆圍我死無日矣不若引軍¶
就&KR0058;陽倉南𠋣大河以拒之可以萬全議未決從¶
恩引兵先發諸軍繼之擾亂失亡復如發邢州城¶
時從恩等留歩兵五百守安陽橋夜四鼔知相州¶
事苻彦倫謂將佐曰此夕紛紜人無固志五百弊¶
<pb:KR2c0001_SBCK_042-15b>¶
卒安能守橋即召入棄城爲僃至曙望之契丹數¶
萬&KR0016;巳陳於安陽水北彦倫命城上&KR0045;旌鼓譟約¶
束契丹不測日加辰趙延壽與契丹惕隠帥衆踰¶
水環相州而南詔右神武統軍張彦澤將兵趣相¶
州延壽等至湯隂聞之甲寅引還馬全節等擁大¶
軍在&KR0058;陽不敢追延壽悉陳甲&KR0016;於相州城下若¶
將攻城狀苻彦倫曰此虜將走耳出甲卒五百陳¶
於城北以待之契丹果引去以天平節度使張從¶
恩權東京留守庚申振武節度使折從逺擊契丹¶
圍勝州遂攻朔州帝疾小愈河北相繼告急帝曰¶
此非安寢之時乃部分諸將爲行計　北面副招¶
<pb:KR2c0001_SBCK_042-16a>¶
討使馬全節等奏據降者言虜衆不多宜乗其散¶
歸種落大舉徑襲幽州帝以爲然徴兵諸道壬戍¶
下詔親征乙丑帝發大梁　二月壬辰朔帝至¶
滑州壬申命安審𤦺屯鄴都甲戍帝發滑州乙亥¶
至潼州巳卯馬全節等諸軍以次北上劉知逺聞¶
之曰中國疲弊自守恐不足乃横挑彊胡勝之猶¶
有後患況不勝乎契丹自&KR0106;州還以羸兵驅牛羊¶
過祁州城下刺史下邳沈斌出兵擊之契丹以精¶
&KR0016;奪其門州兵不得還趙延壽知城中無餘兵引¶
契丹急攻之斌在上延壽語曰沈使君吾之故人¶
擇禍莫若輕何不早降斌曰侍中父子失計䧟身¶
<pb:KR2c0001_SBCK_042-16b>¶
虜庭忍帥犬羊以殘父母之&KR0022;不自愧恥更有驕¶
色何哉沈斌弓折矢盡寧爲國家死耳終不效公¶
所爲明日城䧟斌自殺　丙戍詔北靣行營都招¶
討使杜威以本道兵㑹馬全節等進軍　端明殿¶
學士户部侍郎馮玉宣徽北院使權侍衞馬歩都¶
虞&KR0049;太原李彦韜皆挾恩用事惡中書令桑維翰¶
數毀之帝欲罷維翰政事李崧劉昫固諫而止維¶
翰請以玉爲樞密副使玉殊不平丙申中旨以玉¶
爲户部尚書樞密使以分維翰之權彦韜少事閻¶
寳爲僕夫後𨽻高祖帳下高祖自太原南下留彦¶
韜侍帝爲腹心由是有寵性纎巧與嬖幸相結以¶
<pb:KR2c0001_SBCK_042-17a>¶
蔽帝耳目帝委信之至於升黜將相亦得預議常¶
謂人曰吾不知朝廷設文官何所用且欲澄汰徐¶
當盡去之　&KR0004;高祖置徳清徳於故澶州城及契¶
丹入宼澶州鄴都之間城戍俱䧟議者以澶州鄴¶
都相去百五十里宜於中𡍼築城以應接南北從¶
之三月戊戍更築徳清軍城合德清南樂之民以¶
實之　乙巳杜威等諸軍㑹于定州以供奉官蕭¶
處鈞權知祁州事庚戍諸軍攻契丹泰州刺史𣈆¶
廷謙舉州降甲寅取蒲城獲契丹酋長没剌及其¶
兵二千人乙卯取遂城趙延壽部曲有降者言契¶
丹主還至虎北口聞𣈆取泰州復擁衆南向約八¶
<pb:KR2c0001_SBCK_042-17b>¶
萬餘&KR0016;計來夕當至宜速爲僃杜威等懼丙辰退¶
保泰州戊午契丹至泰州巳未𣈆軍南行契丹踵¶
之𣈆軍至陽城庚申契丹大至𣈆軍與戰逐北十¶
餘里契丹踰白溝而去壬戍𣈆軍結陳而南胡&KR0016;¶
四合如山諸軍力戰拒之是日纔行十餘里人馬¶
飢乏癸亥𣈆軍至白團衞村埋鹿角爲行寨契丹¶
圍之數重竒兵岀寨後斷糧道是日東北風大起¶
破屋折𣗳營中堀井方及水輒崩士卒取其泥帛¶
絞而飲之人馬俱渴至&KR0892;風尤甚契丹主坐奚車¶
中令其衆曰𣈆軍止此耳當盡擒之然後南取大¶
梁命鐵鷂四靣下馬拔鹿角而入奮短兵以擊𣈆¶
<pb:KR2c0001_SBCK_042-18a>¶
軍又順風縱火&KR0045;塵以助其勢軍士皆憤怒大呼¶
曰都招討使何不用兵令士卒徒死諸將請出戰¶
杜威曰俟風稍緩徐觀可否馬歩都監李守貞曰¶
彼衆我寡風沙之内莫測多少惟力𨷖者勝此風¶
乃助我也若俟風止吾屬無𩔖矣即呼曰諸軍齊¶
擊賊又謂威曰令公善守禦守貞以中軍決死矣¶
馬軍左廂都排陳使張彦澤召諸將問計皆曰虜¶
得風勢宜俟風回與戰彦澤亦以爲然諸將退馬¶
軍右廂副排陳使太原藥元福獨留謂彦澤曰今¶
軍中飢渴已甚&KR0002;俟風回吾屬巳爲虜矣敵爲我¶
不能逆風以戰而出其不意爭擊之此兵之詭道¶
<pb:KR2c0001_SBCK_042-18b>¶
也馬歩左右廂都排陳使苻彦卿曰與其束手就¶
擒曷&KR0002;以身徇國乃與彦澤元福及左廂都排陳¶
使皇甫遇引精&KR0016;出西門擊之諸將繼至契丹却¶
數百歩彦卿等謂守貞曰且曵隊往來乎直前奮¶
擊以勝爲度乎守貞曰事勢如此安可回鞚宜長¶
驅取勝耳彦卿等躍馬而去風勢益甚昏晦如夜¶
彦卿等擁萬餘&KR0016;横擊契丹呼聲動天地契丹大¶
敗而走勢如崩山李守貞亦令歩兵盡拔鹿角出¶
𨷖歩&KR0016;俱進逐北二十餘里鐡鷂旣下馬蒼黃不¶
能復上皆委棄馬及鎧仗蔽地契丹散卒至陽城¶
東南水上稍復布列杜威曰賊巳破膽不宜更令¶
<pb:KR2c0001_SBCK_042-19a>¶
成列遣精&KR0016;擊之皆度水去契丹主乗奚車走十¶
餘里追兵急獲一槖駝乗之而走諸將請急追之¶
杜威&KR0045;言曰逢賊幸不死更索衣囊邪李守貞曰¶
兩日人馬汗甚今得水飲皆足重難以追宼不&KR0002;¶
全軍而還乃退保定州契丹主至幽州散兵稍集¶
以軍失利杖其酋長各數百唯趙延壽得免乙丑¶
諸軍自定州引歸詔以泰州𨽻定州夏四月辛已¶
帝發澶州甲申還大梁　順國節度使杜威乆鎭¶
&KR0106;州性貪殘自恃貴戚多不法毎以僃邊為名歛¶
吏民錢帛以充私藏富室有珍貨或名姝駿馬皆¶
奪取之或誣以罪殺之籍没其家又畏懦過甚毎¶
<pb:KR2c0001_SBCK_042-19b>¶
契丹數十&KR0016;入境威巳閉門登陴或數&KR0016;驅所掠¶
華人千百過城下威但瞋目延頸望之無意邀取¶
由是虜無所忌憚屬城多爲所屠威竟不出一卒¶
救之千里之間暴骨如莽村落殆盡威見所部殘¶
弊爲衆所怨又畏契丹之彊累表請入朝帝不許¶
威不俟報遽委鎭入朝朝廷聞之驚駭桑維翰言¶
於帝曰威固違朝命擅離邊鎭居常慿恃勲親邀¶
求姑息及疆塲多事曽無守禦之意宜因此時廢¶
之庶無後患帝不悅維翰曰陛下不忍廢之宜授¶
以近京小鎭勿復委以雄藩帝曰威朕之密親必¶
無異志但宋國長公主切欲相見耳公勿以爲疑¶
<pb:KR2c0001_SBCK_042-20a>¶
維翰自是不敢復言國事以足疾辭位五月丙辰¶
威至大梁　巳未杜威獻部曲歩&KR0016;合四千人并¶
鎧仗庚申又獻粟十萬斛芻二十萬束云皆在本¶
道帝以其所獻&KR0016;兵𨽻扈聖歩兵𨽻護國威復請¶
以爲牙隊而禀賜皆仰縣官威又令公主白帝求¶
天雄節龯帝許之　六月癸酉以杜威為天雄¶
節度使　契丹連歳入宼中國疲於奔命邉民塗¶
地契丹人畜亦多死國人厭苦之述律太后謂契¶
丹主曰使漢人爲胡主可乎曰不可太后曰然則¶
汝何故欲爲漢主曰石氏&KR0018;恩不可容太后曰汝¶
今雖得漢地不能居也萬一蹉跌悔何所及又謂¶
<pb:KR2c0001_SBCK_042-20b>¶
其羣下曰漢兒何得一向眠自古但聞漢和蕃不¶
聞蕃和漢漢兒果能回意我亦何惜與和桑維翰¶
屢勸帝復請和於契丹以紓國患帝假開封軍將¶
張暉供奉官使奉表稱臣詣契丹卑辭謝過契丹¶
主曰使景延廣桑維翰自來仍割鎭定兩道𨽻我¶
則可和朝廷以契丹語忿謂其無和意乃止及契¶
丹主入大梁謂李崧等曰曏使晉使再來則南北¶
不戰矣　秋八月丙寅右僕射兼中書侍郎同¶
平章事和凝罷守本官加樞密使户部尚書馮玉¶
中書侍郎同平章事事無大小悉以委之帝自陽¶
城之捷謂天下無虞驕侈益甚四方貢獻珍竒皆¶
<pb:KR2c0001_SBCK_042-21a>¶
歸内府多造器玩廣宫室崇飾後庭近朝莫之及¶
作織錦樓以織地衣用織工數百期年乃成又賞¶
賜優伶無度桑維翰諫曰曏者陛下親禦胡宼戰¶
士重傷者賞不過帛數端今優人一談一𥬇稱旨¶
往往賜束帛萬錢錦&KR0129;銀帶彼戰士見之能不觖¶
望曰我曹冒白刃絶筋折骨曽不如一談一𥬇之¶
功乎如此則士卒解體陛下誰與衞社稷乎帝不¶
聽馮玉毎善承迎帝意由是益有寵甞有疾在家¶
帝謂諸宰相曰自刺史以上俟馮玉出乃得除其¶
𠋣任如此玉乗勢弄權四方賂遺輻湊其門由是¶
朝政益壞　九月戊申置威信軍於曹州遣侍¶
<pb:KR2c0001_SBCK_042-21b>¶
衞馬歩都指揮使李守貞戍澶州　乙卯遣彰徳¶
節度使張彦澤戍&KR0106;州　&KR0004;帝疾未平㑹正旦樞¶
密使中書令桑維翰遣女僕入宫起居太后因問¶
皇弟睿近讀書否帝聞之以告馮玉玉因譛維翰¶
有廢立之志帝疑之李守貞素惡維翰馮玉李彦¶
韜與守貞合謀排之以中書令行開封尹趙瑩柔¶
而易制共薦以代維翰十二月罷維翰政事爲開¶
封尹以瑩爲中書令李崧爲樞密使守侍中維翰¶
遂稱足疾希復朝謁杜絶賓客或謂馮玉曰桑維¶
翰元老今旣解其樞務縱不留之相位猶當優以¶
大藩柰何使之尹京親猥細之務乎玉曰恐其反¶
<pb:KR2c0001_SBCK_042-22a>¶
耳曰儒生安能反玉曰縱不自反恐其教人耳¶
三年定州西北二百里有狼山土人築堡於山上¶
以避胡宼堡中有佛舎尼孫深意居之以妖術惑¶
衆言事頗驗逺近信奉之中山人孫方簡及弟行¶
友自言深意之姪不飲酒食肉事深意甚謹深意¶
卒方簡嗣行其術稱深意坐化嚴飾事之如生其¶
徒日滋㑹𣈆與契丹絶好北邊賦役繁重宼盜充¶
斥民不安其業方簡行友因帥郷里豪健者據寺¶
爲寨以自保契丹入宼方簡帥衆邀擊頗獲其甲¶
兵牛馬軍資人挈家往依之者益衆乆之至千餘¶
家遂爲羣盗懼爲吏所討乃歸欵朝廷朝廷亦資¶
<pb:KR2c0001_SBCK_042-22b>¶
其禦宼署東北招收指揮使方簡時入契丹境鈔¶
掠多所殺獲旣而邀求不巳朝廷小不副其意則¶
舉寨降於契丹請爲郷道以入宼時河北大饑民¶
餓死者所在以萬數兖鄆滄貝之閒盜賊蠭起吏¶
不能禁天雄節度使杜威遣元隨軍將劉延翰市¶
馬於邊方簡執之獻於契丹延翰逃歸六月壬戍¶
至大梁言方簡欲乗中國凶饑引契丹入宼宜爲¶
之僃　乙丑定州言契丹勒兵壓境詔以天平節¶
度使侍衞馬歩都指揮使李守貞爲北靣行營都¶
部署義成節度使皇甫遇副之彰德節度使張彦¶
澤充馬軍都指揮使兼都虞候義武節度使薊人¶
<pb:KR2c0001_SBCK_042-23a>¶
李殷充歩軍都指揮使兼都排陳使遣護聖指揮¶
使臨清王彦超太原白延遇以部兵十營詣邢州¶
時馬軍都指揮使鎭安節度使李彦韜方用事視¶
守貞蔑如也守貞在外所爲事無大小彦韜必知¶
之守貞外雖敬奉而内恨之　秋七月有自幽¶
州來者言趙延壽有意歸國樞密使李崧馮玉信¶
之命天雄節度使杜威致書於延壽具述朝旨啖¶
以厚利洺州軍將趙行實甞事延壽遣齎書潜往¶
遺之延壽復書言乆處異域思歸中國乞發大軍¶
應接拔身南去辭旨懇密朝廷欣然復遣行實詣¶
延壽與爲期約　八月李守貞言與契丹千餘¶
<pb:KR2c0001_SBCK_042-23b>¶
&KR0016;遇於長城北轉𨷖四十里斬其酋帥解里擁餘¶
衆入水溺死者甚衆　丁卯詔李守貞還屯澶州¶
　帝旣與契丹絶好數召吐谷渾酋長白承福入¶
朝宴賜甚厚承福從帝與契丹戰澶州又與張從¶
恩戍滑州屬歳大熱遣其部落還太原畜牧於嵐¶
石之境部落多犯法劉知逺無所縱捨部落知朝¶
廷微弱且畏知逺之嚴謀相與遁歸故地有白可¶
乆者位亞承福帥所部先亡歸契丹契丹用爲雲¶
州觀察使以誘承福知逺與郭威謀曰今天下多¶
事置此屬於太原乃腹心之疾也不如去之承福¶
家甚富飼馬用銀槽威勸知逺誅之收其貨以贍¶
<pb:KR2c0001_SBCK_042-24a>¶
軍知逺密表吐谷渾反覆難保請遷於内地帝遣¶
使發其部落千九百人分置河陽及諸州知逺遣¶
威誘承福等入居太原城中因誣承福等五族謀¶
叛以兵圍而殺之合四百口籍没其家貲詔襃賞¶
之吐谷渾由是遂微　九月契丹三萬宼河東¶
壬辰劉知逺敗之於楊武谷斬首七千級　張彦¶
澤奏敗契丹於定州北又敗之於泰州斬首二千¶
級　契丹使瀛州刺史劉延祚遺樂壽監軍王巒¶
書請舉城内附且云城中契丹兵不滿千人乞朝¶
廷發輕兵襲之已爲内應又今秋多雨自瓦橋以¶
北積水無際契丹主巳歸牙帳雖聞𨵿南有變地¶
<pb:KR2c0001_SBCK_042-24b>¶
逺阻水不能救也巒與天雄節度使兼中書令杜¶
威屢奏瀛莫乗此可取深州刺史慕容遷獻瀛莫¶
圖馮玉李崧信以爲然欲發大兵迎趙延壽及延¶
祚先是侍衞馬歩都指揮使天平節度使李守貞¶
數將兵過廣𣈆杜威厚待之贈金帛甲兵動以萬¶
計守貞由是與威親善守貞入朝帝勞之曰聞卿¶
爲將常費&KR0059;財以賞戰士對曰此皆杜威盡忠於¶
國以金帛資臣臣安敢掠有其美因言陛下&KR0002;它¶
日用兵臣願與威戮力以清沙漠帝由是亦賢之¶
及將北征帝與馮玉李崧議以威爲元帥守貞副¶
之趙瑩私謂馮李曰杜令國戚貴爲將相而所欲¶
<pb:KR2c0001_SBCK_042-25a>¶
未厭心常慊慊豈可復假以兵權必&KR0002;有事北方¶
不若止任守貞爲愈也不從冬十月辛未以威爲¶
北靣行營都招討使以守貞爲兵馬都監泰寧節¶
度使安審𤦺爲左右廂都指揮使武寧節度使苻¶
彦卿爲馬軍左廂都指揮使義成節度使皇甫遇¶
爲馬軍右廂都指揮使永清節度使梁漢璋爲馬¶
軍都排陳使前威勝節度使宋彦筠爲歩軍左廂¶
都指揮使奉國左廂都指揮使王饒爲歩軍右廂¶
都指揮使洺州團練使薛懷讓爲先鋒都指揮使¶
仍下敇牓曰專發大軍往平黠虜先收瀛莫安定¶
關南次復幽燕盪平塞北又曰有能擒獲虜主者¶
<pb:KR2c0001_SBCK_042-25b>¶
除上鎭節度使賞錢萬緡絹萬匹銀萬兩時自六¶
月積雨至是未止軍行及饋運者甚艱苦　杜威¶
李守貞㑹兵於廣𣈆而北行威屢使公主入奏請¶
益兵曰今深入虜境必資衆力由是禁軍皆在其¶
麾下而宿衞空虚十一月丁酉以李守貞權知幽¶
州行府事已亥杜威等至瀛州城門洞啓寂若無¶
人威等不敢進聞契丹將髙謨幹先已引兵潜岀¶
威遣梁漢璋將二千&KR0016;追之漢璋遇契丹於南陽¶
務敗死威等聞之引兵而南時束城等數縣請降¶
威等焚其廬舎掠其婦女而還　契丹主大舉入¶
宼自易定趣&KR0106;州杜威等至武彊聞之將自冀貝¶
<pb:KR2c0001_SBCK_042-26a>¶
而南彰德節度使張彦澤時在&KR0106;州引兵㑹之言¶
契丹可破之狀威等乃復趣&KR0106;州以彦澤爲前鋒¶
甲寅威等至中度橋契丹巳據橋彦澤帥&KR0016;爭之¶
契丹焚橋而退𣈆兵與契丹夾滹沱而軍始契丹¶
見𣈆軍大至又爭橋不勝恐𣈆軍急度滹沱與&KR0106;¶
州合勢擊之議引兵還及聞𣈆軍築壘爲持乆之¶
計遂不去　杜威雖以貴戚爲上將性懦怯偏禆¶
皆節度使但日相承迎置酒作樂罕議軍事磁州¶
刺史兼北靣轉運使李榖說威及李守貞曰今大¶
軍去&KR0106;州咫尺煙火相望若多以三股木置水中¶
積薪布土其上橋可立成密約城中舉火相應夜¶
<pb:KR2c0001_SBCK_042-26b>¶
募壯士斫虜營而入表裏合勢虜必遁逃諸將皆¶
以爲然獨杜威不可遣榖南至懐孟督軍糧契丹¶
以大兵當𣈆軍之前潜遣其將蕭翰通事劉重進¶
將百&KR0016;及羸卒並西山出𣈆軍之後斷𣈆糧道及¶
歸路樵采者遇之盡爲所掠有逸歸者皆稱虜衆¶
之盛軍中忷懼翰等至欒城城中戍兵千餘人不¶
覺其至狼狽降之契丹獲𣈆民黥其靣曰奉敇不¶
殺縱之南走運夫在道遇之皆棄車驚潰翰契丹¶
之舅也十二月丁巳朔李榖自書密奏具言大軍¶
危急之勢請車駕幸滑州遣高行周苻彦卿扈從¶
及發兵守澶州河陽以僃虜之犇衝遣軍將關勲¶
<pb:KR2c0001_SBCK_042-27a>¶
走馬上之已未帝始聞大軍屯中度是夕𨵿勲至¶
庚申杜威奏請益兵詔悉發守宫禁者得數百人¶
赴之又詔發河北及滑孟澤潞芻糧五十萬詣軍¶
前督迫嚴急所在鼎沸辛酉威又遣從者張祚等¶
來告急祚等還爲契丹所獲自是朝廷與軍前聲¶
問兩不相通時宿衞兵皆在行營人心懔懔莫知¶
爲計開封尹桑維翰以國家危在旦夕求見帝言¶
事帝方在苑中調鷹辭不見又詣執政言之執政¶
不以爲然退謂所親曰𣈆氏不血食矣帝欲自將¶
北征李彦韜諫而止時苻彦卿雖任行營職事帝¶
留之使戍荆州口壬戍詔以歸德節度使高行周¶
<pb:KR2c0001_SBCK_042-27b>¶
爲北靣都部署以彦卿副之共戍澶州以西京留¶
守景延廣戍河陽且張形勢奉國都指揮使王清¶
言於杜威曰今大軍去&KR0106;州五里守此何爲營孤¶
食盡勢將自潰請以歩卒二千爲前鋒奪橋開道¶
公帥諸軍繼之得入&KR0106;州則無憂矣威許諾遣清¶
與宋彦筠俱進清戰甚鋭契丹不能支勢小却諸¶
將請以大軍繼之威不許彦筠爲契丹所敗浮水¶
抵岸得免因退走清獨帥麾下陳於水北力戰互¶
有殺傷屢請救於威威竟不遣一&KR0016;助之清謂其¶
衆曰上將握兵坐觀吾輩困急而不救此有異志¶
吾輩當以死報國耳衆感其言莫有退者至暮戰¶
<pb:KR2c0001_SBCK_042-28a>¶
不息契丹以新兵繼之清及士衆盡死由是諸軍¶
皆奪氣清洛州人也甲子契丹遥以兵環𣈆營内¶
外斷絶軍中食且盡杜威與李守貞宋彦筠謀降¶
契丹威潛遣腹心詣契丹牙帳邀求重賞契丹主¶
紿之曰趙延夀威望素淺恐不能帝中國汝果降¶
者當以汝爲之威喜遂定降計丙寅伏甲召諸將¶
岀降表示之使署名諸將駭愕莫敢言者但唯唯¶
聽命威遣閤門使高勲齎詣契丹契丹主賜詔慰¶
納之是日威悉命軍士出陳於外軍士皆踊躍以¶
爲且戰威親諭之曰今食盡塗窮當與汝曹共求¶
生計因命釋甲軍士皆慟哭聲振原野威守貞仍¶
<pb:KR2c0001_SBCK_042-28b>¶
於衆中揚言主上失德信任姧邪猜忌於己聞者¶
無不切齒契丹主遣趙延壽衣赭&KR0129;至𣈆營慰撫¶
士卒曰彼皆汝物也杜威巳下皆迎謁於馬前亦¶
以赭袍衣威以示𣈆軍其實皆戲之耳以威爲太¶
傅李守貞爲司徒威引契丹主至&KR0106;州城下諭順¶
國節度使王周以已降之狀周亦岀降戊辰契丹¶
主入&KR0106;州遣兵襲代州刺史王暉以城降之先是¶
契丹屢攻易州刺史郭璘固守拒之契丹主毎過¶
城下指而歎曰吾能吞併天下而爲此人所扼及¶
杜威旣降契丹主遣通事耿崇美至易州誘諭其¶
衆衆皆降璘不能制遂爲崇美所殺璘邢州人也¶
<pb:KR2c0001_SBCK_042-29a>¶
義武節度使李殷安國留後方太皆降於契丹契¶
丹主以孫方簡爲義武節度使麻荅爲安國節度¶
使以客省副使馬崇柞權知&KR0106;州事契丹翰林承¶
旨吏部尚書張礪言於契丹主曰今大遼巳得天¶
下中國將相宜用中國人爲之不冝用北人及左¶
右近習苟政令乖失則人心不服雖得之猶將失¶
之契丹主不從引兵自邢相而南杜威將降兵以¶
從遣張彦澤將二千&KR0016;先取大梁且撫安吏民以¶
通事傅住兒爲都監杜威之降也皇甫遇&KR0004;不預¶
謀契丹主欲遣遇先將兵入大梁遇辭退謂所親¶
曰吾位爲將相敗不能死忍復圖其主乎至平棘¶
<pb:KR2c0001_SBCK_042-29b>¶
謂從者曰吾不食累日矣何靣目復南行遂扼阬¶
而死張彦澤倍道疾驅夜度白馬津壬申帝始聞¶
杜威等降是夕又聞彦澤至滑州召李崧馮玉李¶
彦韜入禁中計事欲詔劉知逺發兵入援癸酉未¶
明彦澤自封邱門斬關而入李彦韜帥禁兵五百¶
赴之不能遏彦澤頓兵明德門外城中大擾帝於¶
宫中起火自携劒驅後宫十餘人將赴火爲親軍¶
將薛超所持俄而彦澤自寛仁門傳契丹主與太¶
后書慰撫之且召桑維翰景延廣帝乃命滅火悉¶
開宫城門帝坐苑中與后妃相聚而泣召翰林學¶
士范質草降表自稱孫男臣重貴禍至神惑運盡¶
<pb:KR2c0001_SBCK_042-30a>¶
天亡今與太后及妻馮氏舉族於郊野靣縛待罪¶
次遣男鎭寧節度使延煦威信節度使延寶奉國¶
寳一金印三出迎太后亦上表稱新婦李氏妾傅¶
住兒入宣契丹主命帝脱黄袍服素衫再拜受宣¶
左右皆掩泣帝使召張彦澤欲與計事彦澤曰臣¶
無靣目見陛下帝復召之彦澤微𥬇不應或勸桑¶
維翰逃去維翰曰吾大臣逃將安之坐而俟命彦¶
澤以帝命召維翰維翰至天街遇李崧駐馬語未¶
畢有軍吏於馬前揖維翰赴侍衞司維翰知不免¶
顧謂崧曰侍中當國今日國亡反令維翰死之何¶
也崧有愧色彦澤倨坐見維翰維翰責之曰去年¶
<pb:KR2c0001_SBCK_042-30b>¶
拔公於罪人之中復領大鎭授以兵權何乃&KR0018;恩¶
至此彦澤無以應遣兵守之宣徽使孟承誨素以¶
佞巧有寵於帝至是帝召承誨欲與之謀承誨伏¶
匿不至張彦澤捕而殺之彦澤縱兵大掠貧民乗¶
之亦爭入富室殺人取其貨二日方止都城爲之¶
一空彦澤所居寳貨山積自謂有功於契丹晝夜¶
以酒樂自娛岀入&KR0016;從常數百人其旗幟皆題赤¶
心爲主見者𥬇之軍士擒罪人至前彦澤不問所¶
犯但瞋目竪三指即驅出斷其腰領彦澤素與閤¶
門使高勲不恊乗醉至其家殺其叔父及弟尸諸¶
門首士民不寒而慄中書舎人李濤謂人曰吾與¶
<pb:KR2c0001_SBCK_042-31a>¶
其逃於溝瀆而不免不若往見之乃投刺謁彦澤¶
曰上䟽請殺太尉人李濤謹來請死彦澤欣然接¶
之謂濤曰舎人今日懼乎濤曰濤今日之懼亦猶¶
足下昔年之懼也曏使高祖用濤言事安至此彦¶
澤大𥬇命酒飲之濤引滿而去旁&KR0002;無人(年張彦/天福七)¶
(王周奏之帝釋而不問李濤伏閤極論其罪/澤獲亡將楊洪斷其手足斬之朝義節度使)甲戍¶
張彦澤遷帝於開封府頃刻不得留宫中慟哭帝¶
與太后皇后乗肩輿宫人宦者十餘人歩從見者¶
流涕帝悉以内庫金珠自隨彦澤使人諷之曰契¶
丹主至此物不可匿也帝悉歸之亦分以遺彦澤¶
彦澤擇取其竒貨而封其餘以待契丹彦澤遣控¶
<pb:KR2c0001_SBCK_042-31b>¶
鶴指揮使李筠以兵守帝内外不通帝姑烏氏公¶
主賂守門者入與帝訣相持而泣歸第自經死帝¶
與太后所上契丹主表章皆先示彦澤然後敢發¶
帝使取内庫帛數叚主者不與曰此非帝物也又¶
求酒於李崧崧亦辭以它故不進又欲見李彦韜¶
彦韜亦辭不往帝惆悵乆之馮玉佞張彦澤求自¶
送傳國寶冀契丹復任用楚國夫人丁氏延煦之¶
母也有美色彦澤使人取之太后遲迴未與彦澤¶
詬詈立載之去是夕彦澤殺桑維翰以帶加頸白¶
契丹主云其自經契丹主曰吾無意殺維翰何爲¶
如是命厚撫其家高行周苻彦卿皆詣契丹牙帳¶
<pb:KR2c0001_SBCK_042-32a>¶
降契丹主以陽城之戰爲彦卿所敗詰之彦卿曰¶
臣當時惟知爲𣈆主竭力今日死生惟命契丹主¶
𥬇而釋之己卯延煦延寳自牙帳還契丹主賜帝¶
手詔且遣解里謂帝曰孫勿憂必使汝有噉飯之¶
所帝心稍安士衆謝恩契丹以所獻傳國寳追琢¶
非工又不與前史相應疑其非眞以詔書詰帝使¶
獻眞者帝奏頃王從珂自焚舊傳國寳不知所在¶
必與之俱燼此寳先帝所爲羣臣備知臣今日焉¶
敢匿寳乃止帝聞契丹主將度河欲與太后於前¶
塗奉迎張彦澤先奏之契丹主不許有司又欲使¶
帝衘璧牽羊大臣輿櫬迎於郊外先具儀注白契¶
<pb:KR2c0001_SBCK_042-32b>¶
丹主契丹主曰吾遣竒兵直取大梁非受降也亦¶
不許又詔𣈆文武羣官一切如故朝廷制度並用¶
漢禮有司欲僃法駕迎契丹主報曰吾方擐甲揔¶
戎太常儀衞未暇施也皆却之先是契丹主至相¶
州即遣兵趣河陽捕景延廣延廣蒼猝無所逃伏¶
往見契丹主於封丘契丹主詰之曰致兩主失歡¶
皆汝所爲也十萬横磨劒安在召喬榮使相辨證¶
事凡十條延廣&KR0004;不服榮以紙所記語示之乃服¶
毎服一事輒授一籌至八籌延廣但以靣伏地請¶
死乃鎻之丙戍晦百官宿於封禪寺¶
後漢高祖天福十二年春正月丁亥朔百官遥辭¶
<pb:KR2c0001_SBCK_042-33a>¶
𣈆主於城北乃易素服紗㡌迎契丹主伏路側請¶
罪契丹主貂帽貂裘𠂻甲駐馬高阜命起攺服撫¶
慰之左衞上將軍安叔千獨出班胡語契丹主曰¶
汝安没字邪汝昔鎭邢州巳累表輸誠我不忘也¶
叔千拜謝呼躍而退𣈆主與太后巳下迎於封丘¶
門外契丹主辭不見契丹主入門民皆驚呼而走¶
契丹主登城樓遣通事諭之曰我亦人也汝曹勿¶
懼㑹當使汝曹蘇息我無心南來漢兵引我至此¶
耳至明德門下馬拜而後入宫以其樞密副使劉¶
密權開封尹事日暮契丹主復岀屯於赤岡　高¶
勲訴張彦澤殺其家人於契丹主契丹主亦怒彦¶
<pb:KR2c0001_SBCK_042-33b>¶
澤剽掠京城并傅住兒鎻之以彦澤之罪宣示百¶
官問應死否皆言應死百姓亦投牒爭䟽彦澤罪¶
己丑斬彦澤住兒於北市仍命高勲監刑彦澤前¶
所殺士大夫子孫皆絰杖號哭隨而詬詈以杖扑¶
之勲命斷腕出鎻剖其心以祭死者市人爭破其¶
腦取髓臠其肉而食之　契丹送景延廣歸其國¶
庚寅宿陳橋夜伺守者稍怠扼吭而死　辛卯契¶
丹以𣈆主爲&KR0018;義侯置於黄龍府黃龍府即慕容¶
氏和龍城也契丹主使謂李太后曰聞重貴不用¶
母命以至於此可求自便勿與俱行太后曰重貴¶
事妾甚謹所以失者違先君之志失兩國之歡耳¶
<pb:KR2c0001_SBCK_042-34a>¶
今幸蒙大恩全生保家母不隨子欲何所歸癸巳¶
契丹遷𣈆主及其家人於封禪寺遣大同節度使¶
兼侍中河内崔廷勲以兵守之契丹主數遣使存¶
問𣈆主毎聞使至舉家憂恐時雨雪連旬外無供¶
億上下凍餒太后使人謂寺僧曰吾甞於此飯僧¶
數萬今日獨無一人相念邪僧辭以虜意難測不¶
敢獻食𣈆主隂祈守者乃稍得食是日契丹主自¶
赤岡引兵入宫都城諸門及宫禁門皆以契丹守¶
衛晝夜不釋兵仗磔犬於門以竿懸羊皮於庭爲¶
厭勝契丹主謂𣈆羣臣曰自今不修甲兵不市戰¶
馬輕賦省役天下太平矣廢東京降開封府爲汴¶
<pb:KR2c0001_SBCK_042-34b>¶
州尹爲防禦使乙未契丹主攺服中國衣&KR0227;百官¶
起居皆如舊制趙延夀張礪共薦李崧之才㑹威¶
勝節度使馮道自鄧州入朝契丹主素聞二人名¶
皆禮重之未幾以崧爲太子太師充樞密使道守¶
太傅於樞密院祇&KR0049;以僃顧問契丹主分遣使者¶
以詔書賜𣈆之藩鎭𣈆之藩鎭爭上表稱臣&KR0013;召¶
者無不犇馳而至惟彰義節度使史匡威據涇州¶
不受命匡威建瑭之子也雄武節度使何重建斬¶
契丹使者以秦成階三州降蜀&KR0004;杜重威旣以𣈆¶
軍降契丹契丹主悉收其鎧仗數百萬貯&KR0106;州驅¶
馬數萬歸其國遣重威將其衆從巳而南及河契¶
<pb:KR2c0001_SBCK_042-35a>¶
丹主以𣈆兵之衆恐其爲變欲悉以胡&KR0016;擁而納¶
之河流或諫曰𣈆兵在它所者尚多彼聞降者盡¶
死必皆拒命爲患不&KR0002;且撫之徐思其䇿契丹主¶
乃使重威以其衆屯陳橋㑹乆雪官無所給士卒¶
凍餒咸怨重威相聚而泣重威毎岀道旁人皆罵¶
之契丹主猶欲誅𣈆兵趙延壽言於契丹主曰皇¶
帝親冒矢石以取𣈆國欲自有之乎將爲它人取¶
之乎契丹主變色曰朕舉國南征五年不解甲僅¶
能得之豈爲它人乎延壽曰𣈆國南有唐西有蜀¶
常爲仇敵皇帝亦知之乎曰知之延壽曰𣈆國東¶
自沂密西及秦鳯延袤數千里邊於吳蜀常以兵¶
<pb:KR2c0001_SBCK_042-35b>¶
戍之南方暑濕上國之人不能居也它日車駕北¶
歸以𣈆國如此之大無兵守之吳蜀必相與乗虚¶
入宼如此豈非爲它人取之乎契丹主曰我不知¶
也然則柰何延壽曰陳橋降卒可分以戍南邊則¶
吳蜀不能爲患矣契丹主曰吾昔在上黨失於斷¶
割悉以唐兵授𣈆旣而返爲仇讎北向與吾戰辛¶
勤累年僅能勝之今幸入吾手不因此時悉除之¶
豈可復留以爲後患乎延壽曰曏留𣈆兵於河南¶
不質其妻子故有此憂今&KR0002;悉徙其家於&KR0106;定雲¶
朔之間毎歳分畨使戍南邊何憂其爲變哉此上¶
䇿也契丹主悅曰善惟大王所以處之由是陳橋¶
<pb:KR2c0001_SBCK_042-36a>¶
兵始得免分遣還營　癸卯𣈆主與李太后安太¶
妃馮后及弟睿子延煦延寳俱北遷後宫左右從¶
者百餘人契丹遣三百&KR0016;援送之又遣𣈆中書令¶
趙瑩樞宻使馮玉馬軍都指揮使李彦韜與之俱¶
𣈆主在塗供饋不繼或時與太后俱絶食舊臣無¶
敢進謁者獨磁州刺史李榖迎謁於路相對泣下¶
榖曰臣無狀&KR0018;陛下因傾貲以獻𣈆主至中度橋¶
見杜重威寨歎曰天乎我家何&KR0018;爲此賊所破慟¶
哭而去　契丹主以前燕京留守劉晞爲西京留¶
守永康王兀欲之弟留珪爲義成節度使族人郎¶
伍爲鎭寧節度使兀欲姊壻潘聿撚爲横海節度¶
<pb:KR2c0001_SBCK_042-36b>¶
使趙延夀之子匡賛爲護國節度使漢將張彦超¶
爲雄武節度使史佺爲彰義節度使客省副使劉¶
晏僧爲忠武節度使前護國節度使侯益爲鳯翔¶
節度使權知鳯翔府事焦繼勲爲保大節度使晞¶
涿州人也旣而何重建附蜀史匡威不受代契丹¶
勢稍沮　𣈆主之絶契丹也匡國節度使劉繼勲¶
爲宣徽北院使頗預其謀契丹主入汴繼勲入朝¶
契丹主責之時馮道在殿上繼勲急指道曰馮道¶
爲首相與景延廣實爲此謀臣位卑安敢發言契¶
丹主曰此叟非多事者勿妄引之命鎻繼勲將送¶
黃龍府趙在禮至洛陽謂人曰契丹主甞言莊宗¶
<pb:KR2c0001_SBCK_042-37a>¶
之亂由我所致我此行良可憂契丹遣契丹將述¶
軋奚王拽剌勃海將高謨翰戍洛陽在禮入謁拜¶
於庭下拽剌等皆踞坐受之乙卯在禮至鄭州聞¶
繼勲&KR0013;鎻大驚夜自經於馬&KR0820;間契丹主聞在禮¶
死乃釋繼勲繼勲憂憤而卒劉晞在契丹甞爲樞¶
密使同平章事至洛陽詬奚王曰趙在禮漢家大¶
臣爾北方一酋長耳安得慢之如此立於庭下以¶
挫之由是洛人稍安契丹主廣受四方貢獻大縱¶
酒作樂毎謂𣈆臣曰中國事我皆知之吾國事汝¶
曹弗知也趙延壽請給上國兵廩食契丹主曰吾¶
國無此法乃縱胡&KR0016;四岀以收馬爲名分畨剽掠¶
<pb:KR2c0001_SBCK_042-37b>¶
謂之打草榖丁壯斃於鋒刃老弱委以溝壑自東¶
西兩畿及鄭滑曹濮數百里間財畜殆盡契丹主¶
謂判三司劉昫曰契丹兵三十萬旣平𣈆國應有¶
優賜速宜營辦時府庫空竭昫不知所岀請括借¶
都城士民錢帛自將相以下皆不免又分遣使者¶
數十人詣諸州括借皆迫以嚴誅人不聊生其實¶
無所頒給皆蓄之内庫欲輦歸其國於是内外怨¶
憤始患苦契丹皆思逐之矣　&KR0004;𣈆主與河東節¶
度使中書令北平王劉知逺相猜忌雖以爲北靣¶
行營都統徒尊以虚名而諸軍進止實不得預聞¶
知逺因之廣募士卒陽城之戰諸軍散卒歸之者¶
<pb:KR2c0001_SBCK_042-38a>¶
數千人又得吐谷渾財畜由是河東富彊冠諸鎭¶
歩&KR0016;至五萬人𣈆主與契丹結怨知逺知其必危¶
而未甞論諫契丹屢深入知逺&KR0004;無邀遮入援之¶
志及聞契丹入汴知逺分兵守四境以防侵軼遣¶
客將安陽王峻奉三表詣契丹主一賀入汴二以¶
太原夷夏雜居戍兵所聚未敢離鎭三以應有貢¶
物值契丹將劉九一軍自土門西入屯於南川城¶
中憂懼俟召還此軍道路始通可以入貢契丹主¶
賜詔襃美及進畫親加兒字於知逺姓名之上仍¶
賜以木柺胡法優禮大臣則賜之如漢賜几杖之¶
比惟偉王以叔父之尊得之知逺又遣北都副留¶
<pb:KR2c0001_SBCK_042-38b>¶
守太原白文珂入獻竒繒名馬契丹主知知逺觀¶
望不至及文珂還使謂知逺曰汝不事南朝又不¶
事北朝意欲何所俟邪蕃漢孔目官郭威言於知¶
逺曰虜恨我深矣王峻言契丹貪殘失人心必不¶
能乆有中國或勸知逺舉兵進取知逺曰用兵有¶
緩有急當隨時制宜今契丹新降𣈆軍十萬虎據¶
京邑未有它變豈可輕動哉且觀其所利止於貨¶
財貨財旣足必將北去況冰雪巳消勢難乆留宜¶
待其去然後取之可以萬全昭義節度使張從恩¶
以地迫懐洛欲入朝於契丹遣使謀於知逺知逺¶
曰我以一隅之地安敢抗天下之大君宜先行我¶
<pb:KR2c0001_SBCK_042-39a>¶
當繼往從恩以爲然判官高防諫曰公𣈆室懿親¶
不可輕變臣節從恩不從左驍衞大將軍王守恩¶
與從恩姻家時在上黨從恩以副使趙行遷知留¶
後牒守恩權巡檢使與高防佐之遂行守恩建立¶
之子也　契丹主召𣈆百官悉集於庭問曰吾國¶
廣大方數萬里有君長二十七人今中國之俗異¶
於吾國吾欲擇一人君之如何皆曰天無二日夷¶
夏之心皆願推戴皇帝如是者再契丹主乃曰汝¶
曹旣欲君我今兹所行何事爲先對曰王者&KR0004;有¶
天下應大赦三月丁巳朔契丹主服通天&KR0227;絳紗¶
&KR0129;登正殿設樂懸儀衛於庭百官朝賀華人皆法¶
<pb:KR2c0001_SBCK_042-39b>¶
服胡人仍胡服立於文武班中間下制稱大遼㑹¶
同十年大赦仍云自今節度使刺史毋得置牙兵¶
市戰馬趙延壽以契丹主&KR0018;約心怏怏令李崧言¶
於契丹主曰漢天子所不敢望乞爲皇太子崧不¶
得已爲言之契丹主曰我於燕王雖割吾肉有用¶
於燕王吾無所愛然吾聞皇太子當以天子兒爲¶
之豈燕王所可爲也因令爲燕王遷官時契丹以¶
&KR0106;州爲中京翰林承旨張礪奏擬燕王中京留守¶
大丞相録尚書事都督中外諸軍事樞密使如故¶
契丹主取筆塗去録尚書事都督中外諸軍事而¶
行之　劉知逺聞何重建降蜀歎曰戎狄慿陵中¶
<pb:KR2c0001_SBCK_042-40a>¶
原無主令藩鎭外附吾爲方伯良可愧也於是將¶
佐勸知逺稱尊號以號令四方觀諸侯去就知逺¶
不許聞𣈆主北遷聲言欲出兵井陘迎歸𣈆陽丁¶
卯命武節都指揮使榮澤史𢎞肇集諸軍於毬場¶
告以出師之期軍士皆曰今契丹䧟京城執天子¶
天下無主主天下者非我王而誰宜先正位號然¶
後出師爭呼萬歳不巳知逺曰虜勢尚彊吾軍威¶
未振當且建功業士卒何知命左右遏止之己巳¶
行軍司馬潞城張彦威等三上牋勸進知逺疑未¶
決郭威與都押牙冠氏楊邠入說知逺曰今逺近¶
之心不謀而同此天意也王不乗此際取之謙讓¶
<pb:KR2c0001_SBCK_042-40b>¶
不居恐人心且移移則反受其咎知逺從之　契¶
丹以其將劉愿爲保義節度副使陜人苦其暴虐¶
奉國都頭王晏與指揮使趙暉都頭侯章謀曰今¶
胡虜亂華乃吾屬奮發之秋河東劉公威德逺著¶
吾輩&KR0002;殺愿舉陜城歸之爲天下唱取富貴如反¶
掌耳暉等然之晏與壯士數人夜踰牙城入府出¶
庫兵以給衆庚午旦斬愿首懸諸府門又殺契丹¶
監軍奉暉爲留後晏徐州暉澶州章太原人也¶
辛未劉知逺即皇帝位自言未忍攺𣈆國又惡開¶
運之名乃更稱天福十二年壬申詔諸道爲契丹¶
括率錢帛者皆罷之其𣈆臣&KR0013;迫脅爲使者勿問¶
<pb:KR2c0001_SBCK_042-41a>¶
令詣行在自餘契丹所在誅之　甲戍帝自將東¶
迎𣈆主及太后至壽陽聞巳過&KR0106;州數日乃留兵¶
戍承天軍而還𣈆主旣出塞契丹無復供給從官¶
宫女皆自采木實草葉而食之至錦州契丹令𣈆¶
主及后妃拜契丹主阿保機墓𣈆主不勝屈辱泣¶
曰薛超誤我馮后隂令左右求毒藥欲與𣈆主俱¶
自殺不果契丹王聞帝即位以通事耿崇美爲昭¶
義節度使高唐英爲彰德節度使崔廷勲爲河陽¶
節度使以控扼要害&KR0004;𣈆置郷兵號天威軍教習¶
嵗餘村民不閑軍旅竟不可用悉罷之但令七戸¶
輸錢十千其鎧仗悉輸官而無頼子弟不復肯復¶
<pb:KR2c0001_SBCK_042-41b>¶
農業山林之盜自是而䌓及契丹入汴縱胡&KR0016;打¶
草穀又多以其子弟及親信左右爲節度使刺史¶
不通政事華人之狡獪者多往依其麾下教之妄¶
作威福掊歛貨財民不堪命於是所在相聚爲盜¶
多者數萬人少者不減千百攻䧟州縣殺掠吏民¶
釡陽賊帥梁暉有衆數百送欵𣈆陽求效用帝許¶
之磁州刺史李穀密通表於帝令暉襲相州暉偵¶
知高唐英未至相州積兵器無守僃丁丑夜遣壯¶
士踰城入啓𨵿納其衆殺契丹數百其守將突圍¶
走暉據州自稱留後表言其狀　戊寅帝還至𣈆¶
陽議率民財以賞將士夫人李氏諫曰陛下因河¶
<pb:KR2c0001_SBCK_042-42a>¶
東創大業未有以惠澤其民而先奪其生生之資¶
殆非新天子所以救民之意也今宫中所有請悉¶
出之以勞軍雖復不厚人無怨言帝曰善即罷率¶
民傾内府蓄積以賜將士中外聞之大悅李氏𣈆¶
陽人也　建雄留後劉在明朝于契丹以節度副¶
使駱從朗知州事帝遣使者張晏洪等如𣈆州諭¶
以巳即帝位從朗皆囚之大將藥可儔殺從朗推¶
晏洪&KR0096;留後庚辰遣使以聞契丹主遣右諫議大¶
夫趙熈使𣈆州括率錢帛徴督甚急從朗旣死民¶
相帥兵殺熈契丹主賜趙暉詔即以爲保義留後¶
暉斬契丹使者焚其詔遣支使河間趙矩奉表詣¶
<pb:KR2c0001_SBCK_042-42b>¶
𣈆陽契丹遣其將高模翰攻暉不克帝見矩甚喜¶
曰子挈咽喉之地以歸我天下不足定也矩因勸¶
帝早引兵南向以副天下之望帝善之辛巳以暉¶
爲保義節度使侯章爲鎭國節度使保義軍馬歩¶
都指揮使王晏爲絳州防禦使保義軍馬歩副都¶
指揮使　鎭寧節度使邪律郎伍性殘虐澶州人¶
苦之賊帥王瓊帥其徒千餘人夜襲據南城北度¶
浮航縱兵大掠圍郎伍於牙城契丹主聞之甚懼¶
始遣天平節度使李守貞天雄節度使杜重威還¶
鎭由是無乆留河南之意遣兵救澶州瓊退屯近¶
郊遣其弟超奉表來求救癸未帝厚賜超遣還瓊¶
<pb:KR2c0001_SBCK_042-43a>¶
兵败爲契丹所殺　契丹述律太后遣使以其國¶
中酒饌脯果賜契丹主賀平𣈆國契丹主與羣臣¶
宴於永福殿　東方羣盜大起䧟宋亳密三州契¶
丹主謂左右曰我不知中國之人難制如此亟遣¶
泰寧節度使安審𤦺武寧節度使苻彦卿等歸鎭¶
仍以契丹兵送之彦卿至埇橋賊帥李仁恕帥衆¶
數萬急攻徐州彦卿與數十&KR0016;至城下&KR0045;鞭欲招¶
諭之仁恕控彦卿馬請從相公入城彦卿子昭序¶
自城中遣軍校陳守習縋而出呼於賊中曰相公¶
巳䧟虎口聽相公助賊攻城城不可得也賊知不¶
可劫乃相帥羅拜於彦卿馬前乞赦其罪彦卿與¶
<pb:KR2c0001_SBCK_042-43b>¶
之誓乃解去　三月丙戍朔契丹主服赭袍坐¶
崇元殿百官行入閤禮　戊子帝遣使以詔書安¶
集農民保聚山谷避契丹之患者　契丹主復召¶
𣈆百官諭之曰天時向暑吾難乆留欲暫至上國¶
省太后當留親信一人於此爲節度使百官請迎¶
太后契丹主曰太后族大如古栢根不可移也契¶
丹主欲盡以𣈆之百官自隨或曰舉國北遷恐摇¶
人心不如稍稍遷之乃詔有職事者從行餘留大¶
梁復以汴州爲宣武軍以蕭翰爲節度使翰述律太¶
后之兄子其妺復爲契丹主后翰始以蕭爲姓自¶
是契丹后族皆稱蕭氏　壬寅契丹主發大梁𣈆¶
<pb:KR2c0001_SBCK_042-44a>¶
文武諸司從者數千人諸軍吏卒又數千人宫女¶
宦官數百人盡載府庫之寳以行所留樂器儀仗¶
而巳夕宿赤岡契丹主見村落皆空命有司發牓¶
數百通所在招撫百姓然竟不禁胡&KR0016;剽掠丙午¶
契丹自白馬渡河謂宣徽使高勲曰吾在上國以¶
射獵爲樂至此令人悒悒今得歸死無恨矣　庚¶
戍以皇弟北京馬歩都指揮使崇行太原尹　辛¶
亥契丹主將攻相州梁暉請降契丹主赦之許以¶
爲防禦使暉疑其詐復乗城拒守夏四月已未未¶
明契丹主命蕃漢諸軍急攻相州食時克之悉殺¶
城中男子驅其婦女而北胡人擲嬰孩於空中舉¶
<pb:KR2c0001_SBCK_042-44b>¶
刃接之以爲樂留高唐英守相州唐英閱城中遺¶
民男女得七百餘人其後節度使王繼𢎞歛城中¶
髑髏瘞之凡得十餘萬或告磁州刺史李穀謀舉¶
州應漢契丹主執而詰之穀不服契丹主引手於¶
車中&KR0002;取所獲文書者穀知其詐因請曰必有其¶
驗乞顯示之凡六詰穀辭氣不屈乃釋之　帝以¶
從弟北京馬軍都指揮使信領義成節度使充侍¶
衛馬軍都指揮使武節都指揮使史弘肇領忠武¶
節度使充歩軍都指揮使右都押牙楊邠權樞密¶
使蕃漢兵馬都孔目官郭威權副樞密使兩使都¶
孔目官南樂王章權三司使　契丹主見所過城¶
<pb:KR2c0001_SBCK_042-45a>¶
邑丘墟謂蕃漢羣臣曰致中國如此皆燕王之罪¶
也顧張礪曰爾亦有力焉　契丹昭義節度使耿¶
崇美屯澤州將攻潞州乙丑詔史弘肇將歩&KR0016;萬¶
人救之　帝聞契丹北歸欲經略河南故以弘肇¶
爲前驅又遣謙萬進出北方以分契丹兵勢萬進¶
并州人也　契丹主以船數十艘載𣈆鎧仗將自¶
汴泝河歸其國命寧國都虞&KR0049;榆次武行德將士¶
卒千餘人部送之至河隂行德與將士謀曰今爲¶
虜所制將逺去郷里人生㑹有死安能爲異域之¶
&KR0017;乎虜勢不能乆留中國不&KR0002;共逐其黨堅守河¶
陽以俟天命之所歸者而臣之豈非長䇿乎衆以¶
<pb:KR2c0001_SBCK_042-45b>¶
爲然行德即以鎧仗授之相與殺契丹監軍使㑹¶
契丹河陽節度使崔廷勲以兵送耿崇美之潞州¶
行德遂乗虚入據河陽衆推行德爲河陽都部署¶
行德遣弟行友奉蠟表間道詣𣈆陽契丹遣武定¶
節度使方太詣洛陽廵檢至鄭州州有戍兵共迫¶
太爲鄭王梁嗣密王朱乙逃禍爲僧嵩山賊帥張¶
遇得之立以爲天子取嵩岳神衮冕以衣之帥衆¶
萬餘襲鄭州太擊走之太以契丹尚彊恐事不濟¶
說諭戍兵欲與之俱西衆不從太自西門逃犇洛¶
陽戍兵旣失太反譖太於契丹云脅我爲亂太遣¶
子師朗自訴於契丹契丹將麻荅殺之太無以自¶
<pb:KR2c0001_SBCK_042-46a>¶
明㑹羣盜攻洛陽契丹留守劉晞棄城奔許州太¶
乃入府行留守事與廵檢使潘環擊羣盜却之張¶
遇殺朱乙請降伊闕賊帥自稱天子誓衆於南郊¶
壇將入洛陽太逆擊走之太欲自歸於𣈆陽武行¶
德使人誘太曰我禆校也公舊鎭此地今虚位相¶
待太信之至河陽爲行德所殺蕭翰遣高謨翰援¶
送劉晞自許還洛陽晞疑潘環構其衆逐巳使謨¶
翰殺之戊辰武行友至𣈆陽庚午史弘肇奏遣先¶
鋒將馬誨擊契丹斬首千餘級時耿崇美崔廷勲¶
至澤州聞弘肇兵巳入潞州不敢進引兵而南弘¶
肇遣誨追擊破之崇美廷勲與奚王拽剌退保懷¶
<pb:KR2c0001_SBCK_042-46b>¶
州辛未以武行德爲河陽節度使契丹主聞河陽¶
亂嘆曰我有三失宜天下之叛我也諸道括錢一¶
失也令上國人打草穀二失也不早遣諸節度使¶
還鎭三失也　契丹主至臨城得疾及欒城病甚¶
苦熱聚冰於胷腹手足且啖之丙子至殺胡林而¶
卒國人剖其腹實鹽數斗載之北去𣈆人謂之帝¶
羓趙延壽恨契丹主&KR0018;約謂人曰我不復入龍沙¶
矣即日先引兵入&KR0106;州契丹永康王兀欲及南北¶
二王各以所部兵相繼而入延壽欲拒之恐失大¶
援乃納之時契丹諸將巳密議奉兀欲爲主兀欲登¶
鼓角樓受叔兄拜而延壽不之知自稱受契丹皇¶
<pb:KR2c0001_SBCK_042-47a>¶
帝遺詔權知南朝軍國事仍下教布告諸道所以¶
供給兀欲與諸將同兀欲衘之&KR0106;州諸門管鑰及¶
倉庫出納兀欲皆自主之延壽使人請之不與契¶
丹主喪至國述律太后不哭曰待諸部寧壹如故¶
則葬汝矣　帝之自壽陽還也留兵千人戍承天¶
軍戍兵聞契丹北還不爲僃契丹襲擊之戍兵驚¶
潰契丹焚其市邑一日狼煙百餘舉帝曰此虜將¶
遁張虚勢也遣親將葉仁魯將歩&KR0016;三千赴之㑹¶
契丹出剽掠仁魯乗虚大破之丁丑復取承天軍¶
　或說趙延壽曰契丹諸大人數日聚謀此必有¶
變今漢兵不減萬人不&KR0002;先事圖之延壽猶豫不¶
<pb:KR2c0001_SBCK_042-47b>¶
決壬午延壽下令以來月朔日於待賢館上事受¶
文武官賀其儀宰相樞密使拜於階上節度使以¶
下拜於階下李崧以虜意不同事理難測固請趙¶
延壽未行此禮乃止　五月乙酉朔永康王兀¶
欲召延壽及張礪和凝李崧馮道於所館飲酒兀¶
欲妻素以兄事延壽兀欲從容謂延壽曰妺自上¶
國來寧欲見之乎延壽欣然與之俱入良乆兀欲¶
出謂礪等曰燕王謀反適已鎻之矣又曰先帝在¶
汴時遺我一籌許我知南朝軍國近者臨崩别無¶
遺詔而燕王擅自知南朝軍國豈理邪下令延壽¶
親黨皆釋不問間一日兀欲至待賢館受蕃漢官¶
<pb:KR2c0001_SBCK_042-48a>¶
謁賀𥬇謂張礪等曰燕王果於此禮上吾以鐵&KR0016;¶
圍之諸公亦不免矣後數日集蕃漢之臣於府署¶
宣契丹主遺制其略曰永康王大聖皇帝之嫡孫¶
太皇王之長子太后鍾愛羣情允歸可於中京即¶
皇帝位於是始舉哀成服　帝集羣臣庭議進¶
取諸將咸請出師井陘次取鎭魏先定河北則河¶
南拱手自服帝欲自石㑹趨上黨郭威曰虜主雖¶
死黨衆猶盛各據堅城我出河北兵少路迂傍無¶
應援&KR0002;羣虜合勢共擊我軍進則遮前退則邀後¶
糧餉路絶此危道也上黨山路險澁粟少民殘無¶
以供億亦不可由近者陜𣈆二鎭相繼欵附引兵¶
<pb:KR2c0001_SBCK_042-48b>¶
從之萬無一失不出兩旬洛汴定矣帝曰卿言是¶
也蘇逢吉等曰史弘肇大軍巳屯上黨羣敵繼遁¶
不&KR0002;出天井抵孟津爲便司天奏太歳在午不利¶
南行宜由𣈆絳抵陜帝從之辛卯詔以十二日發¶
北京告諭諸道　甲午以太原尹崇爲北京留守¶
以趙州刺史李存瓌爲副留守河東幕僚真定李¶
驤爲少尹牙將太原蔚進爲馬歩指揮使以佐之¶
存瓌唐莊宗之從弟也　丙申帝發太原自隂地¶
𨵿出𣈆絳丁酉史弘肇奏克澤州始弘肇攻澤州¶
刺史翟令竒固守不下帝以弘肇兵少欲召還蘇¶
逢吉楊邠曰今陜𣈆河陽皆巳向化崔廷勲耿崇¶
<pb:KR2c0001_SBCK_042-49a>¶
美朝夕遁去&KR0002;召弘肇還則河南人心動揺虜勢¶
復壯矣帝未決使人諭指於弘肇曰兵巳及此勢¶
如破竹可進不可退與逢吉等議合帝乃從之弘¶
肇遣部將李萬超說令竒令竒乃降弘肇以萬超¶
權知澤州　崔廷勲耿崇美奚王拽剌合兵逼河¶
陽張遇帥衆數千救之戰於南阪敗死武行徳出¶
戰亦敗閉城自守拽剌欲攻之廷勲曰今北軍巳¶
去得此何用且殺一夫猶可惜況一城乎聞弘肇¶
巳得澤州乃釋河陽還保懷州弘肇將至廷勲等¶
擁衆北遁過衛州大掠而去契丹在河南者相繼¶
北去弘肇引兵與武行德合弘肇爲人沈毅寡言¶
<pb:KR2c0001_SBCK_042-49b>¶
御衆嚴整將校小不從命立檛殺之士卒所過犯¶
民田及繫馬於樹者皆斬之軍中惕息莫敢犯令¶
故所向必克帝自𣈆陽安行入洛及汴兵不血刃¶
皆弘肇之力也帝由是𠋣愛之辛丑帝至霍邑¶
　甲辰帝至𣈆州　帝之即位也絳州刺史李從¶
朗與契丹將成霸卿等拒命帝遣西南靣招討使¶
護國節度使白文珂攻之未下帝至城下命諸軍¶
四布而勿攻以利害諭之戊申從㓪舉城降帝命¶
親將分護諸門士卒一人毋得入以偏將薛瓊爲¶
防禦使　辛亥帝至陜州趙暉自御帝馬而入壬¶
子至石壕汴人有來迎者　六月乙卯帝至新¶
<pb:KR2c0001_SBCK_042-50a>¶
安西京留司官悉來迎　丙辰帝至洛陽入居宫¶
中汴州百官奉表來迎詔諭以受契丹&KR0024;署者皆¶
勿自疑聚其告牒而焚之趙逺更名上交命鄭州¶
防禦使郭從義先入大梁清宫密令殺李從益及¶
王淑妃淑妃且死曰吾兒爲契丹所立何罪而死¶
何不留之使毎歳寒食以一盂麥飯洒明宗陵乎¶
聞者泣下　戊午帝發洛陽　辛酉汴州百官竇¶
貞固等迎於滎陽甲子帝至大梁𣈆之藩鎭相&KR0071;¶
來降　戊辰帝下詔大赦凡契丹所除節度使下¶
至將吏各安職任不復變更復以汴州爲東京改¶
國號曰漢仍稱天福年曰余未忍忘𣈆也復青襄¶
<pb:KR2c0001_SBCK_042-50b>¶
汝三節度　秋閏七月庚辰制建宗廟太祖高¶
皇帝世祖光武皇帝皆百世不遷又立四親廟追¶
尊諡號凡六廟¶
　　　三叛連兵¶
後漢高祖天福十二年夏五月乙酉朔契丹永康¶
王兀欲囚趙延壽於&KR0106;州辛丑帝遣使諭河中節¶
度使趙匡賛仍以契丹囚其父延壽告之　秋¶
七月或傳趙延壽巳死郭威言於帝曰趙匡&KR1036;契¶
丹所署今猶在河中宜遣使弔𥙊因起復移鎮彼¶
既家國無歸必感恩承命從之㑹鄴都留守天雄¶
節度使兼中書令杜重威天平節度使兼侍中李¶
<pb:KR2c0001_SBCK_042-51a>¶
守貞皆奉表歸命重威仍請移它鎭歸德節度使¶
兼中書令高行周入朝丙申徙重威爲歸德節度¶
使以行周代之守貞爲護國節度使加兼中書令¶
徙護國節度使趙匡&KR1036;爲𣈆昌節度使後二年延¶
壽始卒於契丹　杜重威自以附契丹&KR0018;中國内¶
常疑懼及移鎭制下復拒而不受遣其子弘璲質¶
於麻荅以求援趙延壽有幽州親兵二千在&KR0106;州¶
指揮使張璉將之重威請以守魏麻荅遣其將楊¶
衮將契丹千五百人及幽州兵赴之閏月庚午詔¶
削奪重威官爵以高行周爲招討使鎭寧節度使¶
慕容彦超副之以討重威　慕容彦超欲急攻城¶
<pb:KR2c0001_SBCK_042-51b>¶
行周欲緩之由是二將不恊帝恐生它變欲自將¶
擊重威九月戊寅詔幸澶魏勞軍　庚辰帝發大¶
梁　𣈆昌節度使趙匡&KR1036;恐終不爲朝廷所容冬¶
十月遣使降蜀請自東南路出兵應援　帝至鄴¶
都遣給事中陳觀往諭指重威復閉門拒之城中¶
食浸竭將士多出降者慕容彦超固請攻城帝從¶
之丙午親督諸將攻城自寅至辰士卒傷者萬餘¶
人死者千餘人不克而止彦超乃不敢復言&KR0004;契¶
丹留幽州兵千五百人戍大梁帝入大梁或告幽¶
州兵將爲變帝盡殺之於繁臺之下及圍鄴都張¶
璉將幽州兵二千助重威拒守帝屢遣人招諭許¶
<pb:KR2c0001_SBCK_042-52a>¶
以不死璉曰繁臺之卒何罪而戮今守此以死爲¶
期耳由是城乆不下十一月丙辰内殿直韓訓獻¶
攻城之具帝曰城之所恃者衆心耳衆心苟離城¶
無所保用此何爲杜重威之叛也觀察判官金郷¶
王敏屢泣諫不聽及食竭力盡甲戍遣敏奉表出¶
降乙亥重威子弘璉來見丙子妻石氏來見石氏¶
即𣈆之宋國長公主也帝復遣入城丁丑重威開¶
門出降城中餒死者什七八存者皆尫瘠無人狀¶
張璉先邀朝廷信誓詔許以歸郷里及出降殺璉¶
等將校數十人縱其士卒北歸將出境大掠而去¶
郭威請殺重威牙將百餘人并重威家皆籍之以¶
<pb:KR2c0001_SBCK_042-52b>¶
賞戰士從之以重威爲太傅兼中書令楚國公重¶
威毎出入路人往往擲瓦礫詬之¶
臣光曰漢髙祖殺幽州無辜千五百人非仁也誘¶
張璉而誅之非信也杜重威罪大而赦之非刑也¶
仁以合衆信以行令刑以懲姦失此三者何以守¶
國其祚運之不延也宜哉　十二月丙戍帝¶
發鄴都　蜀主遣雄武都押牙吳崇惲以樞密使¶
王處回書招鳯翔節度使侯益庚寅以山南西道¶
節度使兼中書令張䖍釗爲北靣行營招討安撫¶
使雄武節度使何重建副之宣徽使韓保貞爲都¶
虞候共將兵五萬䖍釗出散𨵿重建出隴州以擊¶
<pb:KR2c0001_SBCK_042-53a>¶
鳯翔奉鑾肅衛都虞&KR0049;李廷珪將兵二萬出子午¶
谷以㧞長安諸軍發成都旌旗數十里　癸巳帝¶
至大梁　侯益請降於蜀使吳崇惲持兵籍糧帳¶
西還與趙匡&KR1036;同上表請出兵平定關中¶
乾祐元年春正月帝以趙匡&KR1036;侯益與蜀兵共爲¶
宼患之㑹回鶻入貢訴稱爲党項所阻乞兵應接¶
詔右衛大將軍王景崇將軍齊藏珍將禁軍數千¶
赴之因使之經略關西𣈆昌節度判官李恕乆在¶
趙延夀幕下延壽使之佐匡&KR1036;匡&KR1036;將入蜀恕諫¶
曰燕王入朝豈所願哉今漢家新得天下方務招¶
懷&KR0002;謝罪歸朝必保富貴入蜀非全計也蹄涔不¶
<pb:KR2c0001_SBCK_042-53b>¶
容尺鯉公必悔之匡&KR1036;乃遣恕奉表請入朝景崇¶
等未行而恕至帝問恕匡&KR1036;何爲附蜀對曰匡&KR1036;¶
自以身受虜官父在虜廷恐陛下未之察故附蜀¶
求苟免耳臣以爲國家必應存撫故遣臣來祈哀¶
帝曰匡&KR1036;父子本吾人也不幸䧟虜今延壽方墜¶
檻穽吾何忍更害匡&KR1036;乎即聽其入朝侯益亦請¶
赴二月四日聖壽節上壽景崇等將行帝召入臥¶
内敇之曰匡&KR1036;益之心皆未可知汝至彼彼巳入¶
朝則勿問&KR0002;尚遷延顧望當以便宜從事　趙匡¶
賛不俟李恕返命巳離長安丙子入見王景崇等¶
至長安聞蜀兵已入秦州以兵少發本道及趙匡¶
<pb:KR2c0001_SBCK_042-54a>¶
賛牙兵千餘人同拒之景崇恐匡&KR1036;牙兵亡逸欲¶
文其面㣲露風旨軍校趙思綰首請自文其靣以¶
帥下景崇悅齊藏珍竊言曰思綰凶暴難制不如¶
殺之景崇不聽思綰魏州人也蜀李廷珪將至長¶
安聞趙匡贊巳入朝欲引歸王景崇邀之敗廷珪¶
於子午谷張䖍釗至寳鷄諸將議不恊按兵未進¶
侯益聞廷珪西還因閉璧拒蜀兵䖍釗勢孤引兵¶
夜遁景崇帥鳯翔隴邠涇鄜坊之兵追敗蜀兵於¶
散𨵿俘將卒四百人　丁丑帝殂袐不發喪庚辰¶
下詔稱重威父子因朕小疾謗議揺衆并其子弘¶
璋弘聽弘琛皆斬之二月辛巳發喪宣遺制皇子¶
<pb:KR2c0001_SBCK_042-54b>¶
承祐即皇帝位　詔以王景崇兼鳯翔廵檢使景¶
崇引兵至鳯翔侯益尚未行景崇以禁兵分守諸¶
門或勸景崇殺益景崇以受先朝密旨嗣主未之¶
知或疑於專殺猶豫未決益聞之不告景崇而去¶
景崇悔自詬戊戍益入朝隱帝問何故召蜀軍對¶
曰臣欲誘致而殺之帝哂之　三月侯益家富¶
於財厚賂執政由是大臣爭譽之丙寅以益兼中¶
書令行開封尹　侯益盛毀王景崇於朝言其恣¶
横景崇聞益尹開封知事巳變内不自安且怨朝¶
廷㑹詔遣供奉官王益如鳯翔徵趙匡&KR1036;牙兵詣¶
闕趙思綰等甚懼景崇因以言激之思綰途中謂¶
<pb:KR2c0001_SBCK_042-55a>¶
其黨常彦卿曰小太尉巳落其手吾屬至京師并¶
死矣柰何彦卿曰臨機制變子勿復言癸酉至長¶
安永興節度副使安友規廵檢喬守温出迎王益¶
置酒於客亭思綰前白曰壕寨使巳定舎館於城¶
東今將士家屬皆在城中欲各入城挈家詣城東¶
宿友規等然之時思綰等皆無鎧仗旣入西門有¶
州校坐門側思綰遽奪其劒斬之其徒因大譟持¶
白挺殺守門者十餘人分遣其黨守諸門思綰入¶
府開庫取鎧仗給之友規等皆逃去思綰遂據城¶
集城中少年得四千餘人繕城隍葺樓堞旬日間¶
戰守之具皆僃王景崇諷鳯翔吏民表景崇知軍¶
<pb:KR2c0001_SBCK_042-55b>¶
府事朝廷患之甲戍徙靜難節度使王守恩爲永¶
興節度使徙保義節度使趙暉爲鳯翔節度使竝¶
同平章事以景崇爲邠州留後令便道之官虢州¶
伶人靖邊庭殺團練使田令方驅掠州民犇趙思¶
綰至潼關潼關守將出擊之其衆皆潰　丁丑邠¶
涇同華四鎭俱上言護國節度使兼中書令李守¶
貞與永興鳯翔同反始守貞聞杜重威死而懼隂¶
有異志自以𣈆世嘗爲上將有戰功素好施得士¶
卒心漢室新造天子年少&KR0004;立執政皆後進有輕¶
朝廷之志乃招納亡命養死士治城塹繕甲兵晝¶
夜不息遣人間道齎蠟丸結契丹屢爲邉庭所𫉬¶
<pb:KR2c0001_SBCK_042-56a>¶
浚儀人趙修巳素善術數自守貞鎭滑州署司户¶
參軍累從移鎭爲守貞言時命不可勿妄動前後¶
切諫非一守貞不聽乃稱疾歸郷里僧揔倫以術¶
媚守貞言其必爲天子守貞信之又甞㑹將佐置¶
酒引弓指䑛掌虎圖曰吾有非常之福當中其舌¶
一發中之左右皆賀守貞益自&KR0018;㑹趙思綰據長¶
安奉表獻御衣於守貞守貞自謂天人恊契乃自¶
稱秦王遣其驍將平陸王繼勲將兵據潼關以思¶
綰爲𣈆昌節度使同州距河中最近匡國節度使¶
張彦威常詗守貞所爲奏請先爲之僃詔滑州馬¶
軍都指揮使羅金山將部兵戍同州故守貞起兵¶
<pb:KR2c0001_SBCK_042-56b>¶
同州不爲所併金山雲州人也　夏四月以鎮¶
寧節度使郭從義充永興行營都部署將侍衛兵¶
討趙思綰戊子以保義節度使白文珂爲河中行¶
營都部署内客省使王浚爲都監辛卯削奪李守¶
貞官爵命文珂等㑹兵討之乙未以寧江節度使¶
侍衛歩軍都指揮使尚洪遷爲西靣行營都虞侯¶
　王景崇遷延不之邠州閱集鳯翔丁壯詐言討¶
趙思綰仍牒邠州㑹兵　王景崇遺蜀鳯州刺史¶
徐彦書求通互市壬戍蜀主使彦復書招之¶
　六月乙酉王景崇遣使請降于蜀亦受李守貞¶
官爵　西靣行營都虞&KR0049;尚洪遷攻長安重傷而¶
<pb:KR2c0001_SBCK_042-57a>¶
卒　秋七月鳯翔節度使趙暉至長安乙亥表¶
王景崇反狀益明請進兵擊之　自河中永興鳯¶
翔三鎮拒命以來朝廷繼遣諸將討之昭義節度¶
使常思屯潼關白從珂屯同州趙暉屯咸陽惟郭¶
從義王峻置柵近長安而二人相惡如水火自春¶
徂秋皆相仗莫肻攻戰帝患之欲遣重臣臨督¶
　八月壬午以郭威為西面軍前招諭安撫使諸¶
軍皆受威節度威將行問䇿於太師馮道道曰守¶
貞自謂舊將為士卒𫠦附願公勿愛官物以賜士¶
卒則奪其𫠦恃矣威從之由是衆心始附於威詔¶
白文珂趣河中趙暉趣鳯翔　戊子蜀攺鳯翔曰¶
<pb:KR2c0001_SBCK_042-57b>¶
岐陽軍已丑以王景崇為岐陽節度使同平章事¶
　郭威與諸將議攻討諸將欲先取長安鳯翔鎮¶
國節度使扈彦珂曰今三叛連衡推守貞為主守¶
貞亡則兩鎮自破矣若捨近而攻逺萬一王趙拒¶
吾前守貞掎吾後此危道也威善之於是威自陜¶
州白文珂及寧江節度使侍衛歩軍都指揮使劉¶
詞自同州常思自潼關三道攻河中威撫養士卒¶
與同苦樂小有功輙厚賞之微有傷常親視之士¶
無賢不肖有𫠦陳啔皆温辭色而受之違忤不怒¶
小過不責由是將卒咸歸心於威始李守貞以禁¶
軍皆嘗在麾下受其恩施又士卒素驕苦漢法之¶
<pb:KR2c0001_SBCK_042-58a>¶
嚴謂其至則叩城奉迎可坐而待之既而士卒新¶
受賜於郭威皆忘守貞舊恩已亥至城下&KR0045;旗伐¶
鼓踊躍詬譟守貞視之失色白文珂克西關城柵¶
於河西常思柵於城南威柵於城西未㡬威以常¶
思無將領才先遣歸鎮諸將欲急攻城威曰守貞¶
前朝𪧐將健𨷖好施屢立戰功況城臨大河樓堞¶
完固未易輕也且彼馮城而𨷖吾仰而攻之何異¶
帥士卒投湯火乎夫勇有盛衰攻有緩急時有可¶
否事有後先不若且設長圍而守之使飛走路絶¶
吾洗兵牧馬坐食轉輸温飽有餘俟城中無食公¶
帑家財皆竭然後進梯衝以逼之飛書檄以招之¶
<pb:KR2c0001_SBCK_042-58b>¶
彼之將士脫身逃死父子且不相保況烏合之衆¶
乎思綰景崇但分兵縻之不足慮也乃發諸州民¶
夫二萬餘人使白文珂等帥之刳長壕築連城列¶
隊伍而圍之威又謂諸將曰守貞郷畏高祖不敢¶
鴟張以我輩崛起太原事功未著有輕我心故敢¶
反耳正宜静以制之乃偃旗臥鼓但循河設火鋪¶
連延數十里畨歩卒以守之遣水軍艤舟於岸㓂¶
有潜徃来者無不擒之於是守貞如坐網中矣¶
　九月蜀兵援王景崇軍于散關趙暉遣都監李¶
彦從襲擊破之蜀兵遁去　王景崇盡殺侯益家¶
屬七十餘人益子前天平行軍司馬仁矩先在外¶
<pb:KR2c0001_SBCK_042-59a>¶
得免庚申以仁矩爲隰州刺史仁矩子延廣尚在¶
襁褓乳母劉氏以己子易之抱延廣而逃乞食至¶
于大梁歸于益家　李守貞屢出兵欲突長圍皆¶
敗而返遣人齎蠟九求救於唐蜀契丹皆爲邏者¶
所獲城中食且盡殍死者日衆守貞憂形於色召¶
揔倫詰之揔倫曰大王當爲天子人不能奪但此¶
分野有災待磨滅將盡只餘一人一&KR0016;乃大王鵲¶
起之時也守貞猶以爲然冬十月王景崇遣其子¶
徳讓趙思綰遣其子懷乂見蜀主于成都戊寅景¶
崇遣兵出西門趙暉擊破之遂取西𨵿城景崇退¶
守大城暉塹而圍之數挑戰不出暉潛遣千餘人¶
<pb:KR2c0001_SBCK_042-59b>¶
擐甲執兵效蜀旗幟循南山而下令諸軍聲言蜀¶
兵至矣景崇果遣兵數千出迎之暉設伏掩擊盡¶
殪之自是景崇不復敢出蜀主遣山南西道節度¶
使安思謙將兵救鳯翔左僕射兼門下侍郎同平¶
章事毋昭裔上䟽諌曰臣竊見莊宗皇帝志貪西¶
顧前蜀主意欲北行凡在庭臣皆貢諫䟽殊無聽¶
納有何所成只此兩朝可爲鑒誡不聽又遣雄武¶
節度使韓保貞引兵出汧陽以分漢兵之勢王景¶
崇遣前義成節度使酸&KR0037;李彦舜等逆蜀兵丙申¶
安思謙屯右界漢兵屯寳雞思謙遣眉州刺史申¶
貴府兵二千趣模壁設伏於竹林丁酉旦貴以兵¶
<pb:KR2c0001_SBCK_042-60a>¶
數百壓寳雞而陳漢兵遂之遇伏而敗蜀兵遂北¶
破寳雞寨蜀兵去漢兵復入寳雞已亥思謙進屯¶
渭水漢益兵五千戌寳雞思謙畏之謂衆曰糧少¶
敵强宜更為後圖辛丑退屯鳯州㝷歸興元貴潞¶
州人也　彰武節度使高允權與定難節度使李¶
彛殷有隙李守貞宻求援於彛殷發兵屯延丹境¶
上聞官軍圍河中乃退甲辰允權以其狀聞彛殷¶
亦自訴朝廷和解之　&KR0004;沈丘人舒元嵩山道士¶
楊訥俱以遊客干李守貞守貞為漢𫠦攻遣元更¶
姓朱訥更姓李名平間道奉表求救於唐唐諌議¶
大夫查文徽兵部侍郎魏岑請出兵應之唐主命¶
<pb:KR2c0001_SBCK_042-60b>¶
北面行營招討使李金全將兵救河中以清淮節¶
度使劉彦貞副之文徽為監軍使岑為㳂淮廵檢¶
使軍于沂州之境金全與諸將方㑹食&KR0049;&KR0016;白有¶
漢軍數百在澗北皆羸弱請掩之金全令曰敢言¶
過澗者斬及暮伏兵四起金鼓聞十餘里金全曰¶
曏可與之戰乎時唐士卒厭兵莫有𨷖志又河中¶
道逺埶不相及十一月丙寅唐兵退保海州唐主¶
遺帝書謝請復通商旅且請赦守貞朝廷不報¶
　王景崇累表告急於蜀蜀主命安思謙再出兵¶
救之十二月壬午思謙自興元引兵屯鳯州請先¶
運糧四十萬斛乃可出境蜀主曰觀思謙之意安¶
<pb:KR2c0001_SBCK_042-61a>¶
肯爲朕進取然亦發興州興元米數萬斛以饋之¶
戊子思謙進屯散關遣馬歩使高彦儔眉州刺史¶
申貴擊漢箭䇢安都寨破之庚寅思謙敗漢兵於¶
玉女潭漢兵退屯寳雞思謙進屯模壁韓保貞出¶
新關壬辰軍于隴州神前漢兵不出保貞亦不敢¶
進趙暉告急於郭威威自往赴之時李守貞遣副¶
使周光遜禆將王繼勲聶知遇守城西威戒白文¶
珂劉詞曰賊苟不能突圍終爲我擒萬一得出則¶
吾不得復留於此成敗之機於是乎在賊之驍銳¶
盡在城西我去必來突圍爾曹謹僃之威至華州¶
聞蜀兵食盡引去威乃還韓保貞聞安思謙去亦¶
<pb:KR2c0001_SBCK_042-61b>¶
退保弓川寨¶
隱帝乾祐二年春正月郭威將至河中白文珂岀¶
迎之戊申夜李守貞遣王繼勲等引精兵千餘人¶
循河而南襲漢柵坎岸而登遂入之縱火大譟軍¶
中狼狽不知所爲劉詞神色自&KR0002;下令曰小盜不¶
足驚也帥衆擊之客省使閻晉卿曰賊甲皆黄&KR0083;¶
爲火所照易辨耳柰衆無𨷖志何禆將李韜曰安¶
有無事食君禄有急不死𨷖者邪援矟先進衆從¶
之河中兵退走死者七百人繼勲重傷僅以身免¶
己酉郭威至劉詞迎馬首請罪威厚賞之曰吾所¶
憂正在於此微兄健𨷖幾爲虜嗤然虜技殫於此¶
<pb:KR2c0001_SBCK_042-62a>¶
矣𣈆卿忻州人也守貞之欲攻河西柵也先遣人¶
出酤酒於村墅或貰與不責其直邏&KR0016;多醉由是¶
河中兵得潜行入寨幾至不守郭威乃下令將士¶
非犒宴無得私飲愛將李審晨飲少酒威怒曰汝¶
爲吾帳下首違軍令何以齊衆立斬以恂　詔以¶
靜州隸定難軍二月辛未李彛殷上表謝彛殷以¶
中原多故有輕傲之志毎藩鎭有叛者常隂助之¶
邀其重賂朝廷知其事亦以恩澤羈縻之　夏¶
四月河中城中食且盡民餓死者什五六癸卯李¶
守貞出兵五千餘人齎梯橋分五道以攻長圍之¶
西北隅郭威遣都監吳䖍&KR0073;引兵横擊之河中兵¶
<pb:KR2c0001_SBCK_042-62b>¶
敗走殺傷大半奪其攻具五月丙午守貞復出兵¶
又敗之擒其將魏延朗鄭賔壬子周光遜王繼勲¶
聶知遇帥其衆千餘人來降守貞將士降者相繼¶
威乗其離散庚申督諸軍百道攻之　趙思綰好¶
食人肝甞靣剖而膾之膾盡人猶未死又好以酒¶
吞人膽謂人曰吞此千枚則膽無敵矣及長安城¶
中食盡取婦女幼稚爲軍糧日計數而給之毎犒¶
軍輒屠數百人如羊豕法思綰計窮不知所出郭¶
從義使人誘之&KR0004;思綰少時求爲左驍衛上將軍¶
致仕李肅僕肅不納曰是人目亂而語誕它日必¶
爲叛臣肅妻張氏全義之女也曰君今拒之後且¶
<pb:KR2c0001_SBCK_042-63a>¶
爲患乃厚以金帛遺之及思綰據長安肅閑居在¶
城中思綰數就見之拜伏如故禮肅曰是子亟來¶
且汙我欲自殺妻曰曷&KR0002;勸之歸國㑹思綰問自¶
全之計肅乃與判官程讓能說思綰曰公本與國¶
家無嫌但懼罪耳今國家三道用兵俱未有功&KR0002;¶
以此時飜然攺圖朝廷必喜自可不失富貴孰與¶
坐而待斃乎思綰從之遣使詣闕請降乙丑以思¶
綰爲華州留後都指揮使常彦卿爲虢州刺史令¶
便道之官　秋七月甲辰趙思綰釋甲出城受¶
詔郭從義以兵守其南門復遣還城思綰求其牙¶
兵及鎧仗從義亦給之思綰遷延收斂財賄三攺¶
<pb:KR2c0001_SBCK_042-63b>¶
行期從義等疑之密白郭威請圖之威許之壬子¶
從義與都監南院宣徽使王峻按轡入城處于府¶
舎召思綰酌别因執之并常彦卿及其父兄部曲¶
三百人皆斬於市　甲寅郭威攻河中克其外郭¶
李守貞收餘衆退保子城諸將請急攻之威曰夫¶
鳥窮則啄況一軍乎涸水取魚安用急爲壬戍李¶
守貞與妻及子崇勲等自焚威入城獲其子崇玉¶
等及所署宰相靖蜍孫愿樞宻使劉芮國師揔倫¶
等送大梁磔於市徴趙修已爲翰林天文威閱守¶
貞文書得朝廷權臣及藩鎭與守貞交通書詞意¶
悖逆欲奏之袐書郎榆次王溥諌曰魑魅乗夜爭¶
<pb:KR2c0001_SBCK_042-64a>¶
出見日自消願一切焚之以安反仄威從之　戊¶
辰加永興節度使郭從義同平章事徙鎭國節度¶
使扈彦珂爲護國節度使以河中行營馬歩都虞¶
候劉詞爲鎭國節度使　八月戊戍郭威至大¶
梁入見帝勞之賜金帛衣服玉帶鞍馬辭曰臣受¶
命期年僅克一城何功之有且臣將兵在外凡鎭¶
安京師供億所須使兵食不乏皆諸大臣居中者¶
之力也臣安敢獨膺此賜請徧賞之又議加領方¶
鎭辭曰楊邠位在臣上未有茅土且帷幄之臣不¶
可以𢎞肇爲比九月壬寅徧賜宰相樞密宣徽三¶
司侍衞使九人與威如一帝欲特賞威辭曰運籌¶
<pb:KR2c0001_SBCK_042-64b>¶
建畫出於廟堂發兵饋糧資於藩鎭暴露戰鬭在¶
於將士而功獨歸臣臣何以堪之乙巳加威兼侍¶
中史弘肇兼中書令辛亥加竇貞固司徒蘇逢吉¶
司空蘇禹珪左僕射楊邠右僕射諸大臣議以朝¶
廷執政溥加恩恐藩鎭觖望乙卯加天雄節度使¶
高行周守太師山南東道節度使安審𤦺守太傅¶
泰寧節度使苻彦卿守太保河東節度使劉崇兼¶
中書令己未加忠武節度使劉信天平節度使慕¶
容彦超平盧節度使劉銖竝兼侍中辛酉加朔方¶
節度使馮暉定難節度使李彛殷兼中書令冬十¶
月壬申加義武節度使孫方簡武寧節度使劉贇¶
<pb:KR2c0001_SBCK_042-65a>¶
同平章事壬午加呉越王弘俶尚書令楚王希廣太尉¶
丙戍加荆南節度使高保融兼侍中議者以郭威¶
不專有其功推以分人信爲美矣而國家爵位以¶
一人立功而覃及天下不亦濫乎　&KR0004;邢州人周¶
璨爲諸衛將軍罷秩無依從王景崇西征景崇叛¶
遂爲謀主　趙暉急攻鳯翔周璨謂王景崇曰公¶
曏與蒲雍相表裏今二鎭巳平蜀兒不足恃不如¶
降也景崇曰善吾更思之後數日外攻轉急景崇¶
謂其黨曰事窮矣吾欲爲急計乃謂其將公孫輦¶
張思練曰趙暉精兵多在城北來日五鼓前爾二¶
人燒城東門詐降勿令㓂入吾與周璨以牙兵出¶
<pb:KR2c0001_SBCK_042-65b>¶
北門突暉軍縱無成而死猶勝束手皆曰善癸巳¶
未明輦思練燒東門請降府牙火亦發二將遣人¶
詗之景崇巳與家人自焚矣璨亦降¶
　　　郭威篡漢(劉旻據河東附)¶
後漢高祖乾祐元年帝自魏王承訓卒悲痛過甚¶
春正月甲子始不豫　丁丑帝大漸召蘇逢吉楊¶
邠史弘肇郭威入受顧命曰承祐幼弱後事託在¶
卿輩是曰帝殂　二月辛巳朔立皇子左衛大¶
將軍大内都㸃檢承祐爲周王同平章事　丁亥¶
尊皇后曰皇太后　宣遺制令周王即皇帝¶
位　蘇逢吉等爲相多遷&KR0024;官吏楊邠以爲虚費¶
<pb:KR2c0001_SBCK_042-66a>¶
國用所奏多抑之逢吉等不悅三月中書侍郎兼¶
戸部尚書同平章事李濤上䟽言今關西紛擾外¶
禦爲急二樞密皆佐命功臣官雖貴而家未富宜¶
授以要害大鎭樞機之務在陛下目前易以裁決¶
逢吉禹珪自先帝時任事皆可委也楊邠郭威聞¶
之見太后泣訴稱臣等從先帝起艱難中今天子¶
取人言欲棄之於外況關西方有事臣等何忍自¶
取安逸不顧社稷&KR0002;臣等必不任職乞留過山陵¶
太后怒以讓帝曰國家勤舊之臣柰何聽人言而¶
逐之帝曰此宰相所言也因詰責宰相濤曰此䟽¶
臣獨爲之它人無預丁丑罷濤政事勒歸私第¶
<pb:KR2c0001_SBCK_042-66b>¶
　夏四月帝與左右謀以太后怒李濤離間欲更¶
進用二樞密以明非帝意左右亦疾二蘇之専欲¶
奪其權共勸之壬午制以樞密使楊邠爲中書侍¶
郎兼吏部尚書同平章事樞密使如故以副樞密¶
使郭威爲樞密使又加三司使王章同平章事凡¶
中書除官諸司奏事帝皆委邠斟酌自是三相拱¶
手政事盡決於邠事有未更邠所可否者莫敢施¶
行遂成凝滯三相毎進擬用人苟不出邠意雖簿¶
尉亦不之與邠素不喜書生常言國家府廩實甲¶
兵彊乃爲急務至於文章禮樂何足介意旣恨二¶
蘇排已以其除官太濫爲衆所非欲矯其弊由是¶
<pb:KR2c0001_SBCK_042-67a>¶
艱於除拜士大夫往往有自漢興至亡不霑一命¶
者凡門䕃及百司入仕悉罷之雖由邠之愚蔽時¶
人亦咎二蘇之不公所致云　秋七月庚申加¶
樞密使郭威同平章事¶
隱帝乾祐二年三叛旣平帝浸驕縱與左右狎暱¶
飛龍使瑕丘後匡&KR1036;茶酒使太原郭允明以謟媚¶
得幸帝好與之爲廋辭醜語太后屢戒之帝不以¶
爲意七月太常卿張昭上言宜親近儒臣講習經¶
訓不聽昭即昭逺避高祖諱攺之¶
三年夏四月楊邠求解樞密使帝遣中使諭止之¶
宣徽北院使呉䖍&KR0073;在旁曰樞密重地難以乆居¶
<pb:KR2c0001_SBCK_042-67b>¶
當使後來者迭爲之相公辭之是也帝聞之不悅¶
辛巳以䖍裕爲鄭州防禦使　朝廷以契丹近入¶
寇横行河北諸藩鎭各自守無扞禦之者議以郭¶
威鎭鄴都使督諸將以僃契丹史弘肇欲威仍領¶
樞密使蘇逢吉以爲故事無之弘肇曰領樞密使¶
則可以便宜從事諸軍畏服號令行矣帝卒從弘¶
肇議弘肇怨逢吉異議逢吉曰以内制外順也今¶
反以外制内其可乎壬午制以威爲鄴都留守天¶
雄節度使樞密使如故仍詔河北兵甲錢穀但見¶
郭威文書立皆禀應明日朝貴㑹飲於竇貞固之¶
第弘肇舉大觴屬威厲聲曰昨日廷議一何同異¶
<pb:KR2c0001_SBCK_042-68a>¶
今日爲弟飲之逢吉與楊邠亦舉觴曰是國家之¶
事何是介意弘肇又厲聲曰安定國家在長槍大¶
劒安用毛錐王章曰無毛錐則財賦何從可出自¶
是將相始有隙　壬辰以左監門衛將軍郭榮爲¶
貴州剌史天雄牙内都指揮使榮本姓柴父守禮¶
郭威之妻兄也威未有子時養以爲子　五月¶
庚子郭威辭行言於帝曰太后從先帝乆多歴天¶
下事陛下冨於春秋有事冝禀其教而行之親近¶
忠直放逺讒邪善惡之閒所冝明審蘇逢吉楊邠¶
史弘肇皆先帝舊臣盡忠徇國願陛下推心任之¶
必無敗失至於疆&KR0163;之事臣願竭其愚駑庻不&KR0018;¶
<pb:KR2c0001_SBCK_042-68b>¶
驅䇿帝歛容謝之　癸丑王章置酒㑹諸朝貴酒¶
酣爲酒勢令史弘肇不閑其事客省使閻𣈆卿坐¶
次弘肇屢教之蘇逢吉戲之曰旁有姓閻人何憂¶
罰爵弘肇妻閻氏本酒家倡也意逢吉譏之大怒¶
以醜語詬逢吉逢吉不應弘肇欲歐之逢吉起去¶
弘肇索劒欲追之楊邠泣止之曰蘇公宰相公&KR0002;¶
殺之置天子何地願孰思之弘肇即上馬去邠與¶
之聮鐮送至其第而還於是將相如水火矣帝使¶
宣徽使王峻置酒和解之不能得逢吉欲求出鎭¶
以避之旣而中止曰吾去朝廷止煩史公一䖏分¶
吾虀粉矣王章亦忽忽不樂欲求外官楊史固止¶
<pb:KR2c0001_SBCK_042-69a>¶
之　帝自即位以來樞密使右僕射同平章事楊¶
邠緫機政樞密使兼侍中郭威主征伐歸徳節度¶
使侍衛親軍都指揮使兼中書令史弘肇典宿衛¶
三司使同平章事王章掌財賦邠頗公忠退朝門¶
無私謁雖不却四方饋遺有餘輒獻之弘肇督察¶
京城道不拾遺是時承契丹蕩覆之餘公私困竭¶
章捃摭遺利吝於出納以實府庫屬三叛連衡宿¶
兵累年而供饋不乏及事平賜予之外尚有餘積¶
以是國家粗安章聚歛刻急舊制田稅毎斛更輸¶
二升謂之雀鼠耗章始令更輸二升謂之省耗舊¶
錢出入皆以八十爲陌章始令入者八十出者七¶
<pb:KR2c0001_SBCK_042-69b>¶
十七謂之省陌有犯鹽礬酒麴之禁者錙銖㳙滴¶
罪皆死由是百姓愁怨章尤不喜文臣嘗曰此輩¶
授之握筭不知縱横何益於用俸禄皆以不堪資¶
軍者給之吏巳高其估章更増之帝左右嬖佞浸¶
用事太后親戚亦干預朝政邠等屢裁抑之太后¶
有故人子求&KR0024;軍職弘肇怒而斬之武德使李業¶
太后之弟也高祖使掌内帑帝即位尤蒙寵任㑹¶
宣徽使闕業意欲之帝及太后亦諷執政邠弘肇¶
以爲内使遷&KR0024;有次不可以外戚超居乃止内客¶
省使閻晉卿次當爲宣徽使乆而不&KR0024;樞密承旨¶
聶文進飛龍使後匡&KR1036;翰林茶酒使郭允明皆有¶
<pb:KR2c0001_SBCK_042-70a>¶
寵於帝乆不遷官共怨執政文進并州人也平盧¶
節度使劉銖罷青州歸乆奉朝請未除官常㦸手¶
於執政帝&KR0004;除三年喪聽樂賜伶人錦&KR0129;玉帶伶¶
人詣弘肇謝弘肇怒曰士卒守邊苦戰猶未有以¶
賜之汝曹何功而得此皆奪以還官帝欲立所幸¶
耿夫人爲后邠以爲太速夫人卒常欲以后禮葬¶
之邠復以爲不可帝年益壯厭爲大臣所制邠弘¶
肇嘗議事於帝前帝曰審圖之勿令人有言邠曰¶
陛下但禁聲有臣等在帝積不能平左右因乗間¶
譛之於帝云邠等專恣終當爲亂帝信之當夜聞¶
作坊鍜聲疑有急兵逹旦不寐司空同平章事蘇¶
<pb:KR2c0001_SBCK_042-70b>¶
逢吉旣與弘肇有隙知李業等怨弘肇屢以言激¶
之帝遂與業文進匡&KR1036;允明謀誅邠等議既定入¶
白太后太后曰兹事何可輕發更宜與宰相議之¶
業時在旁曰先帝嘗言朝廷大事不可謀及書生¶
懦怯誤人太后復以爲言帝忿曰國家之事非閨¶
閤所知拂衣而出十一月乙亥業等以其謀告閻¶
晉卿晉卿恐事不成詣弘肇第欲告之弘肇以它¶
故辭不見丙子旦邠等入朝有甲士數十自廣政¶
殿岀殺邠弘肇章於東廡下文進亟召宰相朝臣¶
班於崇元殿宣云邠等謀反巳伏誅與卿等同慶¶
又召諸軍將校至萬歳殿庭帝親諭之且曰邠等¶
<pb:KR2c0001_SBCK_042-71a>¶
以穉子視朕朕今始得爲汝主汝等免横憂矣皆¶
拜謝而退又召前節度使刺史等升殿諭之分遣¶
使者帥&KR0016;收捕邠等親戚黨與傔從盡殺之弘肇¶
待侍衛歩軍都指揮使王殷尤厚邠等死帝遣供¶
奉官孟業齎密詔詣澶州及鄴都令鎭寧節度使¶
李洪義殺殷又令鄴都行營馬軍都指揮使郭崇¶
威歩軍都指揮使眞定曹威殺郭威及監軍宣徽¶
使王峻洪義太后之弟也又急詔徴天平軍節度¶
使高行周平盧節度使苻彦卿永興節度使郭崇¶
義泰寧節度使慕容彦超匡國節度使薛懷讓鄭¶
州防禦使呉䖍&KR0073;陳州敕史李穀入朝以蘇逢吉¶
<pb:KR2c0001_SBCK_042-71b>¶
權知樞密院事前平盧節度使劉銖權知開封府¶
侍衛馬歩都指揮使李洪建權判侍衛司事内侍¶
省使閻𣈆卿權侍衛馬軍都指揮使洪建業之兄¶
也時中外人情憂駭蘇逢吉雖惡弘肇而不預李¶
業等謀聞變驚愕私謂人曰事太怱怱主上儻以¶
一言見問不至於此業等命劉銖誅郭威王峻之¶
家銖極其慘毒嬰孺無免者命李洪建誅王殷之¶
家洪建但使人守視仍飲食之丁丑使者至澶州¶
李洪義畏懦慮王殷巳知其事不敢發乃引孟業¶
見殷殷囚業遣副使陳光穗以宻詔示郭威威召¶
樞宻吏魏仁浦示以詔書曰柰何仁浦曰公國之¶
<pb:KR2c0001_SBCK_042-72a>¶
大臣功名素著加之握彊兵據重鎭一旦爲群小¶
所構禍出非意此非辭說所能解時事如此不可¶
坐而待死威乃召郭崇威曹威及諸將告以楊邠¶
等寃死及有密詔之狀且曰吾與諸公拔荆&KR0068;從¶
先帝取天下受託孤之任竭力以衞國家今諸公¶
已死吾何心獨生君輩當奉行詔書取吾首以報¶
天子庶不相累郭崇威等皆泣曰天子幼冲此必¶
左右羣小所爲&KR0002;使此輩得志國家其得安乎崇¶
威願從公入朝自訴盪滌鼠輩以清朝廷不可爲¶
單使所殺受千載惡名翰林天文趙脩已謂郭威¶
曰公徒死何益不&KR0002;順衆心擁兵而南此天啓也¶
<pb:KR2c0001_SBCK_042-72b>¶
郭威乃留其養子榮鎭鄴都命郭崇威將&KR0016;兵¶
前驅戊寅自將大兵繼之慕容彦超方食得詔¶
捨匕筯入朝帝悉以軍事委之已卯呉䖍&KR0073;入¶
朝帝聞郭威舉兵南向議發兵拒之前開封尹¶
侯益曰鄴都戍兵家屬皆在京師官軍不可輕出¶
不若閉城以挫其鋒使其母妻登城招之可不戰¶
而下也慕容彦超曰侯益衰老爲懦夫計耳帝乃¶
遣益及閻𣈆卿呉䖍裕前保大節度使張彦超將¶
禁軍趣澶州是日郭威已至澶州李洪義納之王¶
殷迎謁慟哭以所部兵從郭威涉河帝遣内養鸗¶
脫覘郭威威獲之以表置鸗脫衣領中使歸自帝¶
<pb:KR2c0001_SBCK_042-73a>¶
曰臣昨得詔書延頸俟死郭崇威等不忍殺臣云¶
此皆陛下左右貪權無厭者譛臣耳逼臣南行詣¶
𨵿請罪臣求死不𫉬力不䏻制臣數日當至闕廷¶
陛下&KR0002;以臣爲有罪安敢逃刑&KR0002;實有譛臣者願¶
執付軍前以快衆心臣敢不撫諭諸軍退歸鄴都¶
庚辰郭威趣滑州辛巳義成節度使宋延渥迎降¶
延渥洛陽人其妻高祖女永寧公主也郭威取滑¶
州庫物以勞將士且諭之曰聞侯令公已督諸軍¶
自南來今遇之交戰則非入朝之義不戰則爲其¶
所屠吾欲全汝曹功名不&KR0002;奉行前詔吾死不恨¶
皆曰國家&KR0018;公公不&KR0018;國所以萬人争&KR0108;如報&KR0059;¶
<pb:KR2c0001_SBCK_042-73b>¶
讎侯益輩何能爲乎王峻狥於衆曰我得公處分¶
俟克京城聽旬日剽掠衆皆踊躍　辛巳鸗脫至¶
大梁前此帝議自往澶州聞郭威已至河上而止¶
帝甚有悔懼之色&KR0059;謂竇貞固曰屬者亦太草草¶
李業等請傾府庫以賜諸軍蘇禹珪以爲未可業¶
拜禹珪於帝前曰相公且爲天子勿惜府庫乃賜¶
禁軍人二十緍下軍半之將士在北者給其家仍¶
使通家信以誘之壬午郭威軍至封丘人情忷懼¶
太后泣曰不用李濤之言宜其亡也慕容彦超恃¶
其驍勇言於帝曰臣視北軍猶蠛蠓耳當爲陛下¶
生致其魁退見聶文進問北來兵數及將校姓名¶
<pb:KR2c0001_SBCK_042-74a>¶
頗懼曰是亦劇賊未易輕也帝復遣左神武統軍¶
𡊮㠖前威勝節度使劉重進等帥禁軍與候益等¶
㑹屯赤岡㠖象先之子也彦超以大軍屯七里店¶
癸未東北軍遇於劉子陂帝欲自出勞軍太后曰¶
郭威吾家勤舊非死亡切身何至此但按兵守城¶
飛詔諭之觀其志趣必有辭理則君臣之禮尚全¶
慎勿輕出帝不從時扈從軍甚盛太后遣使戒聶¶
文進曰大須在意對曰有臣在雖郭威百人可擒¶
也至暮兩軍不戰帝還宫慕容彦超大言曰陛下¶
來日宫中無事幸再出&KR0026;臣破賊臣不必與之戰¶
但叱散使歸營耳甲申帝欲再出太后力止之不¶
<pb:KR2c0001_SBCK_042-74b>¶
可旣陳郭威戒其衆曰吾來誅羣小非敢敵天子¶
也愼勿先動久之慕容彦超引輕&KR0016;直前奮擊郭¶
崇威與前博州剌史李榮帥&KR0016;兵拒之彦超馬倒¶
㡬𫉬之彦超引兵退麾下死者百餘人於是諸軍¶
奪氣稍稍降於北軍侯益呉䖍&KR0073;張彦超𡊮㠖劉¶
重進皆潜往見郭威威各遣還營又謂宋延渥曰¶
天子方危公近親宜以牙兵往衛乗輿且附奏陛¶
下願乗間早幸臣營延渥未至御營亂兵雲擾不¶
敢進而還比暮南軍多歸於北慕容彦超與麾下¶
十餘&KR0016;犇還兖州是夕帝獨與三相及從官數十¶
人宿於七里寨餘皆逃潰乙酉旦郭威望見天子¶
<pb:KR2c0001_SBCK_042-75a>¶
旌旗在高板上下馬免胄往從之至則帝巳去矣¶
帝䇿馬將還宫至玄化門劉銖在門上問帝左右¶
兵馬何在因射左右帝回轡西北至趙村追兵巳¶
至帝下馬入民家爲亂兵所殺蘇逢吉閻𣈆卿郭¶
允明皆自殺聶文進挺身走軍士追斬之李業奔¶
陜州後匡贊犇兖州郭威聞帝遇弑號慟曰老夫¶
之罪也威至玄化門劉銖雨射城外威自迎春門¶
入歸&KR0059;第遣前曹州防御史何福進將兵守明德¶
門諸軍大掠通夕煙火四發軍士入前義成節度¶
使白再榮之第執再榮盡掠其財旣而進曰某等¶
昔嘗趨走麾下一旦無禮至此何靣目復見公遂¶
<pb:KR2c0001_SBCK_042-75b>¶
刎其首而去吏部侍郎張允家貲以萬計而性吝¶
雖妻亦不之委常自繫衆鑰於衣下行如環珮是¶
夕匿於佛殿藻井之上登者浸多板壞而墜軍士¶
掠其衣遂以凍卒&KR0004;作坊使賈延徽有寵於帝與¶
魏仁浦爲鄰欲併仁浦所居以自廣屢譛仁浦於¶
帝㡬至不測至是有擒延徽以授仁浦者仁浦謝¶
曰因亂而報怨吾所不爲也郭威聞之待仁浦益¶
厚右千牛衛大將軍棗疆趙鳯曰郭侍中舉兵欲¶
誅君側之惡以安國家耳而鼠輩敢爾乃賊也豈¶
侍中意耶執弓矢踞胡床坐於巷首掠者至輒射¶
殺之里中皆頼以全丙戍𫉬劉銖李洪建囚之銖¶
<pb:KR2c0001_SBCK_042-76a>¶
謂其妻曰我死汝且爲人婢乎妻曰以公所爲雅¶
當然耳王殷郭崇威言於郭威曰不止剽掠今夕¶
止有空城耳威乃命諸將分部禁止掠者不從則¶
斬之至晡乃定竇貞固蘇禹珪自七里寨逃歸郭¶
威使人訪求得之㝷復其位貞固爲相值楊史弄¶
權李業等作亂但以凝重處其間自全而巳郭威¶
命有司遷隱帝梓宫於西宫或請如魏高貴郷公¶
故事葬以公禮威不許曰倉猝之際吾不能保衛¶
乗輿罪巳大矣況敢貶君乎太師馮道帥百官謁¶
見郭威威見猶拜之道受拜如平時徐曰侍中此¶
行不易丁亥郭威帥百官詣明徳門起居太后且¶
<pb:KR2c0001_SBCK_042-76b>¶
奏稱軍國事殷請早立嗣君太后誥稱郭允明弑¶
逆神器不可無主河東節度使崇忠武節度使信¶
皆高祖之弟武寧節度使贇開封尹勲高祖之子¶
其令百官議擇所宜贇崇之子也高祖愛之養視¶
如子郭威王峻入見太后於萬歲宫請以勲爲嗣¶
太后曰勲乆羸疾不能起威出諭諸將諸將請見¶
之太后令左右以卧榻舉之示諸將諸將乃信之¶
於是郭威與峻議立贇巳丑郭威帥百官表請以¶
贇承大統太后誥所司擇日備灋駕迎贇即皇帝¶
位郭威奏遣太師馮道及樞宻直學士王度祕書¶
監趙上交詣徐州奉迎郭威之討三叛也毎見朝¶
<pb:KR2c0001_SBCK_042-77a>¶
廷詔書處分軍事皆合機宜問使者誰爲此詔使¶
者以翰林學士范質對威曰宰相噐也入城訪求¶
得之甚喜時大雪威解所服紫袍衣之令草太后¶
誥令迎新君儀注蒼黃之中討論撰定皆得其宜¶
&KR0004;隱帝遣供奉官押班陽曲張永德賜昭義節度¶
使常思生辰物永德郭威之壻也㑹楊邠等誅宻¶
誅思殺永德思素聞郭威多竒異囚永德以觀變¶
及威克大梁思乃釋永德而謝之庚寅郭威帥羣¶
臣上言比皇帝到闕動渉浹旬請太后臨朝聽政¶
　壬辰太后始臨朝以王峻爲樞密使袁義爲宣¶
徽南院使王殷爲侍衛馬歩軍都指揮使郭崇威¶
<pb:KR2c0001_SBCK_042-77b>¶
為侍衛馬軍都指揮使曹威爲侍衛歩軍都指揮¶
使陳州剌史李穀權判三司　劉銖李洪建及其¶
黨皆梟首於市而赦其家郭威謂公卿曰劉銖屠¶
吾家吾復屠其家怨讎反覆庸有極乎由是數家¶
𫉬免王殷屢爲洪建請免死郭威不許後匡贊至¶
兖州慕容彦超執而獻之李業至陜州其兄保義¶
節度使洪倍不敢匿於家業懷金將奔𣈆陽至絳¶
州盗殺之而取其金　鎭將邢州奏契丹主將數¶
萬&KR0016;入宼攻内丘五日不克死傷甚衆有戍兵五¶
百叛應契丹引契丹入城屠之又䧟饒陽太后敇¶
郭威將大軍擊之國事權委竇貞固蘇禹珪王峻¶
<pb:KR2c0001_SBCK_042-78a>¶
軍事委王殷十二月甲午朔郭威發大梁　丁酉¶
以翰林學士户部侍郎范質爲樞宻副使　武寧¶
節度使贇留右都押牙鞏廷美元從教練使楊温¶
守徐州與馮道等西來在道仗衛皆如王者左右¶
呼萬歳郭威至滑州留數日贇遣使慰勞諸將受¶
命之際相顧不拜私相謂曰我輩屠䧟京師其罪¶
大矣若劉氏復立我輩尚有種乎己酉威聞之即¶
引兵趣澶州辛亥遣蘇禹珪如宋州迎嗣君　壬¶
子郭威度河館于澶州癸丑旦將發將士數千人¶
忽大譟威命閉門將士踰垣登屋而入曰天子須¶
侍中自爲之將士巳與劉氏爲仇不可立也或裂¶
<pb:KR2c0001_SBCK_042-78b>¶
黄旗以被威體共扶抱之呼萬歳震地因擁威南¶
行威乃上太后牋請奉漢宗廟事太后爲母丙辰¶
至韋城下書撫諭大梁士民以昨離河上在道秋¶
毫不犯勿有憂疑戊午威至七里店竇貞固帥百¶
官出迎拜謁因勸進威營於臯門村　武寧節度¶
使贇巳至宋州王峻王殷聞澶州軍變遣侍衛馬¶
軍都指揮使郭崇威將七百&KR0016;往拒之又遣前申¶
州刺史馬鐸將兵詣許州廵檢崇威忽至宋州陳¶
於府門外贇大驚闔門登樓詰之對曰澶州軍變¶
郭公慮陛下未察故遣崇威來𪧐衛無它也贇召¶
崇威崇威不敢進馮道出與崇威語崇威乃登樓¶
<pb:KR2c0001_SBCK_042-79a>¶
贇執崇威手而泣崇威以郭威意安諭之少頃崇¶
威岀時護聖指揮使張令超帥部兵爲贇𪧐衛徐¶
州判官董裔說贇曰觀崇威視瞻舉措必有異謀¶
道路皆言郭威巳爲帝而陛下深入不止禍其至¶
哉請急召張令超諭以禍福使夜以兵刼崇威奪¶
其兵明日掠睢陽金帛募士卒北走𣈆陽彼新定¶
京邑未暇追我此䇿之上也贇猶豫未決是夕崇¶
威密誘令超令超帥衆歸之贇大懼郭威遺贇書¶
云爲諸軍所迫召馮道先歸留趙上交王度奉侍¶
道辭行贇曰寡人此來所恃者以公三十年舊相¶
故無疑耳今崇威奪吾衞兵事危矣公何以爲計¶
<pb:KR2c0001_SBCK_042-79b>¶
道黙然客將賈貞數目道欲殺之贇曰汝輩勿草¶
草此無預馮公事崇威遷贇於外館殺其腹心董¶
裔賈貞等數人己未太后誥廢贇爲湘隂公馬鐸¶
引兵入許州劉信惶惑自殺庚申太后誥以侍中¶
監國百官藩鎭相繼上表勸進壬戍夜監國營有¶
歩軍將校醉&KR0045;言曏者澶州&KR0016;兵扶立今歩兵亦¶
欲扶立監國斬之¶
後周太祖廣順元年春正月丁卯漢太后下誥授¶
監國符寳即皇帝位監國自臯門入宫即位於崇¶
元殿制曰朕周室之裔虢叔之後國號宜曰周攺¶
元大赦楊邠史弘肇王章等皆贈官官爲斂葬仍¶
<pb:KR2c0001_SBCK_042-80a>¶
訪其子孫叙用之凡倉場庫務掌納官吏無得收¶
斗餘稱耗舊所進羡餘物悉罷之犯竊盜及姦者¶
竝依𣈆天福元年以前刑名罪人非反逆無得誅¶
及親族籍没家貲唐莊宗明宗𣈆高祖各置守陵¶
十戸漢高祖陵職貟官人時月薦享及守陵户竝¶
如故&KR0004;唐衰多盜不用律文更定峻灋竊盜𧷢三¶
匹者死𣈆天福中加至五匹姦有夫婦人無問彊¶
和男女竝死漢灋竊盜一錢以上皆死又罪非反¶
逆往往族誅籍没故帝即位首革其弊&KR0004;楊邠以¶
功臣國戚爲方鎭者多不閑吏事乃以三司軍將¶
&KR0024;都押牙孔目官内知客其人自恃敇&KR0024;多専横¶
<pb:KR2c0001_SBCK_042-80b>¶
節度使不能制至是悉罷之　戊辰以前復州防¶
禦使王彦超權武寧節度使　漢李太后遷居西¶
宫巳已上尊號曰昭聖皇太后　癸酉加王峻同¶
平章事　以衛尉卿劉皥主漢隱帝之喪　&KR0004;¶
河東節度使兼中書令劉崇聞隱帝遇害欲起兵¶
南向聞迎立湘隂公乃止曰吾兒爲帝吾又何求¶
太原少尹李驤隂說崇曰觀郭公之心終欲自取¶
公不如疾引兵逾太行據孟津俟徐州相公即位¶
然後還鎭則郭公不敢動矣不然且爲所賣崇怒¶
曰腐儒欲離閒吾父子命左右曵岀斬之驤呼曰¶
吾&KR0018;經濟之才而爲愚人謀事死固甘心家有老¶
<pb:KR2c0001_SBCK_042-81a>¶
妻願與之同死崇并其妻殺之且奏於朝廷示無¶
二心及贇廢崇乃遣使請贇歸𣈆陽詔報以湘隂¶
公比在宋州今方取歸京師必令得所公勿爲憂¶
公能同力相輔當加王爵永鎭河東鞏廷美楊温¶
聞湘隂公贇失位奉贇妃董氏據徐州拒守以俟¶
河東援兵帝使贇以書諭之廷美温欲降而懼死¶
帝復遺贇書曰爰念斯人盡心於主足以賞其忠¶
義何由責以悔尤俟新節度使入城當各除刺史¶
公可更以委曲示之　丙子帝帥百官詣西宫爲¶
漢隱帝舉哀成服皆如天子禮　慕容彦超遣使¶
入貢帝慮其疑懼賜詔慰安之曰今兄事巳至此¶
<pb:KR2c0001_SBCK_042-81b>¶
言不欲䌓望弟扶持同安億兆　戊寅殺湘隂公¶
於宋州　是日劉崇即皇帝位於𣈆陽仍用乾祐¶
年號所有者并汾忻代嵐憲隆蔚沁遼麟石十二¶
州之地以節度判官鄭珙爲中書侍郎觀察判官¶
滎陽趙華爲户部侍郎並同平章事以次子承鈞¶
爲侍衛親軍都指揮使太原尹以節度副使李存¶
環爲城州防禦使禆將武安張元徽爲馬歩軍都¶
指揮使陳光&KR0073;爲宣徽使北漢主謂李存瓌張元¶
徽曰朕以高祖之業一朝墜地今日位號不得巳¶
而稱之顧我何是天子汝曹是何節度使邪由是¶
不建宗廟𥙊祀如家人宰相俸錢月止百緍節度¶
<pb:KR2c0001_SBCK_042-82a>¶
使止二十緡自餘薄有資給而已故其國中少廉¶
吏客省使河南李光美甞爲直省頗諳故事北漢¶
朝廷制度皆出於光美北漢主聞湘隂公死哭曰¶
吾不用忠臣之言以至於此爲李驤立祠歳時𥙊¶
之　已卯以太師馮道爲中書令加竇貞固侍中¶
蘇禹珪司空　&KR0004;北漢主立契丹主使聿撚遺劉¶
承鈞書北漢主使承鈞復書稱本朝淪亡紹襲帝¶
位欲循𣈆室故事求援北朝契丹主大喜北漢主¶
發兵屯隂地黃澤團栢丁亥以承鈞爲招討使與¶
副招討使白從暉都監李存瓌將歩&KR0016;萬人宼𣈆¶
州從暉吐谷渾人也　郭崇威更名崇曹威更名¶
<pb:KR2c0001_SBCK_042-82b>¶
英　二月丁酉以皇子天雄牙内都指揮使榮¶
爲鎭寧節度使選朝士爲之僚佐以侍御史王敏¶
爲節度判官右&KR0024;闕崔頌爲觀察判官校書郎王¶
朴爲掌書記頌恊之子朴東平人也　戊戍北漢¶
兵五道攻𣈆州節度使王晏閉城不出劉承鈞以¶
爲怯蟻附登城晏伏兵奮擊北漢兵死傷者千餘¶
人承鈞遣副兵馬使安元寳焚𣈆州西城元寳來¶
降承鈞乃移軍攻隰州　癸卯隰州刺史許遷遣¶
歩軍都指揮使孫繼業迎擊北漢兵於長壽材執¶
其將程筠等殺之未幾北漢兵攻州城數日不克¶
死傷甚衆乃引兵去遷鄆州人也　丁未契丹主¶
<pb:KR2c0001_SBCK_042-83a>¶
遣其臣臬骨支與朱憲偕來賀即位　丁巳遣尚¶
書右丞田敏使契丹北漢主遣通事舎人李𧦬使¶
于契丹乞兵爲援　詔加奉寧節度使慕容彦超¶
中書令遣翰林學士魚崇諒詣兖州諭指崇諒即¶
崇逺也彦超上表謝三月壬戍詔報之曰向以前¶
朝失德少主用讒倉猝之間召卿赴闕卿即奔馳¶
應命信宿至京救國難而不顧身聞君召而不俟¶
駕以至天亡漢祚兵散梁郊降將敗軍相繼而至¶
卿即便回馬首徑返龜隂爲主爲時有終有始所¶
謂危亂見忠臣之節疾風知勁草之心&KR0002;使爲臣者¶
皆能如兹則有國者誰不欲用所言朕潛龍河朔¶
<pb:KR2c0001_SBCK_042-83b>¶
之際平難浚郊之時縁不奉示諭之言亦不得差¶
人至行闕且事主之道何必如斯&KR0002;或二三於漢¶
朝又安肯忠信於周室以此爲懼不亦過乎卿但¶
悉力推心安民體國事朕之節如事故君不惟&KR0058;¶
庶獲安抑亦社稷是頼但堅表率未議替移由𠂻¶
之誠言盡於此　王彦超奏克徐州殺鞏廷美¶
北漢李𧦬至契丹契丹主使拽剌梅里報之¶
　夏四月契丹主遣使如北漢告以周使田敏來¶
約歳輸錢十萬緍北漢主使鄭攻以厚賂謝契丹¶
自稱姪皇帝致書於叔天授皇帝請行冊禮¶
　五月巳巳遣左金吾將軍姚漢英等使于契丹¶
<pb:KR2c0001_SBCK_042-84a>¶
契丹留之　辛未北漢禮部侍郎同平章事鄭珙¶
卒于契丹　六月辛亥以樞密使同平章事王¶
峻爲左僕射兼門下侍郎樞密副使兵部侍郎范¶
質戸部侍郎判三司李穀爲中書侍郎竝同平章¶
事穀仍判三司司徒兼侍中竇貞固司空兼中書¶
侍郎同平章事蘇禹珪竝罷守本官癸丑范質參¶
知樞宻院事丁巳以宣徽北院使翟光鄴兼樞密¶
副使&KR0004;帝討河中巳爲人望所屬李穀時爲轉運¶
使帝數以微言諷之穀但以人臣盡節爲對帝以¶
是賢之即位首用爲相時國家新造四方多故王¶
峻夙夜盡心知無不爲軍旅之謀多所禆益范質¶
<pb:KR2c0001_SBCK_042-84b>¶
明敏彊記謹守灋度李穀沈毅有器略在帝前論¶
議辭氣忼&KR0099;善譬諭以開主意　契丹遣燕王述¶
軋等冊命北漢主爲大漢神武皇帝妃爲皇后北¶
漢主更名旻　秋七月北漢主遣翰林學士博¶
興衛融等詣契丹謝冊禮且請兵　八月壬戍¶
葬漢隱帝于潁陵　九月北漢主遣招討使李¶
存瓌將兵自團栢入宼契丹欲引兵㑹之與酋長¶
議於九十九泉諸部皆不欲南宼契丹主彊之癸¶
亥行至新州之西火神淀燕王述軋及偉王之子¶
太寧王漚僧作亂弑契丹主而立述軋契丹主德¶
光之子齊王述律逃入南山諸部奉述律以攻述¶
<pb:KR2c0001_SBCK_042-85a>¶
軋漚僧殺之并其族黨立述律爲帝攺元應曆自¶
火神淀入幽州遣使告干北漢北漢主遣樞密直¶
學士上黨王得中如契丹賀即位復以叔父事之¶
請兵以擊𣈆州契丹主年少好遊戲不親國事毎¶
夜酣飲逹旦乃𥧌日中方起國人謂之睡王後更¶
名明　冬十月辛卯潞州廵檢陳思讓敗北漢¶
兵於虒亭　契丹遣彰國節度使蕭禹厥將奚契¶
丹五萬㑹北漢兵入宼北漢主自將兵二萬自隂¶
地𨵿宼𣈆州丁未軍于城北三靣置寨晝夜攻之¶
遊兵至絳州時王晏巳離鎭王彦超未至巡檢使¶
王萬敢權知𣈆州與龍捷都指揮使史彦超虎捷¶
<pb:KR2c0001_SBCK_042-85b>¶
指揮使何徽共拒之史彦超雲州人也　十一¶
月帝以北漢契丹之兵猶在𣈆州甲子以王峻爲¶
行營都部署將兵救之詔諸軍皆受峻節度聽以¶
便宜從事得自選擇將吏乙丑峻行帝自至城西¶
餞之　王峻留陜州旬日帝以北漢攻𣈆州急憂¶
其不守議自將由澤州路與峻㑹兵救之且遺使¶
諭峻十二月戊子朔下詔以三日西征使者至陜¶
峻因使者言於帝曰𣈆州城堅未易可拔劉崇兵¶
鋒方銳不可力爭所以駐兵待其氣衰耳非臣怯¶
也陛下新即位不宜輕動&KR0002;車馬出汜水則慕容¶
彦超引兵入汴大事去矣帝聞之自以手提耳曰¶
<pb:KR2c0001_SBCK_042-86a>¶
幾敗吾事庚寅敇罷親征&KR0004;泰寧節度使兼中書¶
令慕容彦超聞徐州平疑懼愈甚乃招納亡命畜¶
聚薪糧潜以書結北漢吏獲其書以聞又遣人詐¶
爲商人求援於唐帝遣通事舎人鄭好謙就申慰¶
諭與之爲誓彦超益不自安屢遣都押牙鄭麟詣¶
闕偽輸情欵實覘機事又獻天平節度使高行周¶
書其言皆謗毀朝廷與彦超相結之意帝𥬇曰此¶
彦超之詐也以書示行周行周上表謝恩旣而彦¶
超反跡益露丙申遣閤門使張凝將兵赴鄆州廵¶
檢以備之　庚子王峻至絳州乙已引兵趣𣈆州¶
𣈆州南有&KR0170;阬最爲險要峻憂北漢兵據之是日¶
<pb:KR2c0001_SBCK_042-86b>¶
聞前&KR0289;已度&KR0170;阬喜曰吾事濟矣　慕容彦超奏¶
請入朝帝知其詐即許之旣而復稱境内多盗未¶
敢離鎭　北漢主攻𣈆州乆不克㑹大雪民相聚¶
保山寨野無所掠軍乏食契丹思歸聞王峻至&KR0170;¶
阬燒營夜遁峻入𣈆州諸將請亟追之峻猶豫未¶
決明日乃遣行營馬軍都指揮使仇弘超都排陳¶
使藥元福左廂排陳使陳思讓康延沼將&KR0016;兵追¶
之及於霍邑縱兵奮擊北漢兵墜崖谷死者甚衆霍¶
邑道隘延沼畏懦不急追由是北漢兵得度藥元¶
福曰劉崇悉發其衆挾胡&KR0016;而來志吞𣈆絳今氣¶
衰力憊狼狽而遁不乗此翦撲必爲後患諸將不¶
<pb:KR2c0001_SBCK_042-87a>¶
欲進王峻復遣使止之遂還契丹比至𣈆陽士馬¶
什喪三四蕭禹厥耻無功釘大酋長一人於市旬¶
日而斬之北漢主始息意於進取北漢土瘠民貧¶
内供軍國外奉契丹賦繁役重民不聊生逃入周¶
境者甚衆¶
二年正月慕容彦超發郷兵入城引泗水注壕中¶
爲戰守之僃又多以旗幟授諸鎭將令募羣盜剽¶
掠鄰境所在奉其反狀甲子敕沂密二州不復𨽻¶
泰寧軍以侍衛歩軍都指揮使昭武節度使曹英¶
爲都部署討彦超齊州防禦使史延超爲副部署¶
皇城使河内向訓爲都監陳州防禦使藥元福爲¶
<pb:KR2c0001_SBCK_042-87b>¶
行營馬歩都虞候帝以元福宿將命英訓無得以¶
軍禮見之二人皆父事之唐主發兵五千軍于下¶
邳以援彦超聞周兵將至退屯沭陽徐州廵檢使¶
張令彬擊之大破唐兵殺溺死者千餘人獲其將¶
燕敬權&KR0004;彦超以周室新造謂其易揺故北召北¶
漢及契丹南誘唐人使侵邊鄙冀朝廷犇命不暇¶
然後乗間而動及北漢契丹自𣈆州北走唐兵敗¶
於沭陽彦超之勢遂沮　壬申王峻自𣈆州還入¶
見曹英等至兖州設長圍慕容彦超屢岀戰藥元¶
福皆擊敗之彦超不敢岀十餘日長圍合遂進攻¶
之&KR0004;彦超將反判官崔周度諫曰魯詩書之國自¶
<pb:KR2c0001_SBCK_042-88a>¶
伯禽以來不能霸諸侯然以禮義守之可以長世¶
公於國家非有私憾胡爲自疑況主上開諭勤至¶
苟撤僃歸誠則坐享泰山之安矣獨不見杜中令¶
安襄陽李河中竟何所成乎彦超怒以周度阿庇¶
司馬閻弘等斬於市　夏四月帝以曹英等攻¶
兖州乆未克乙卯下詔親征以李穀權東京留守¶
兼判開封府鄭仁誨權大内都㸃檢又以侍衛馬¶
軍都指揮使郭崇充在京都廵檢　五月庚申¶
帝發大梁戊辰至兖州已巳帝使人招諭慕容彦¶
超城上人語不遜庚午命諸軍進攻先是術者紿¶
彦超云鎭星行至角亢角亢兖州之分其下有福¶
<pb:KR2c0001_SBCK_042-88b>¶
彦超乃立祠而禱之令民家皆立黃幡彦超性貪¶
吝官軍攻城急猶瘞藏珍寳由是人無𨷖志將卒¶
相繼有岀降者乙亥官軍克城彦超方禱鎭星祠¶
帥衆力戰不勝乃焚鎭星祠與妻赴井死子繼勲¶
出走追獲殺之官軍大掠城中死者近萬人　丁¶
丑以端明殿學士顔衎權知兖州事癸未降泰寧¶
軍爲防禦州¶
顯徳元年春正月壬辰帝殂𣈆王榮即帝位　北¶
漢主聞太祖晏駕甚喜謀大舉入宼遣使請兵于¶
契丹二月契丹遣其武定節度使政事令楊衮將¶
萬餘&KR0016;如𣈆陽北漢主自將兵三萬以義兵節度¶
<pb:KR2c0001_SBCK_042-89a>¶
使白從暉爲行軍都部署武寧節度使張元徽爲¶
前鋒都指揮使與契丹自團栢南趣潞州　北漢¶
兵屯梁侯驛昭義節度使李筠遣其將穆令均將¶
歩&KR0016;二千逆戰筠自將大軍壁於太平驛張元徽¶
與令均戢陽不勝而北令均逐之伏發殺令均俘¶
斬士卒千餘人筠遁歸上黨嬰城自守筠即李勞¶
也避上名攺焉世宗聞北漢主入宼欲自將兵禦¶
之羣臣皆曰劉崇自平陽遁走以來勢蹙氣沮必¶
不敢自来陛下新即位山陵有日人心易揺不宜¶
軽動宜命將禦之帝曰崇幸我大喪輕朕年少新¶
立有吞天下之心此必自來朕不可不往馮道固¶
<pb:KR2c0001_SBCK_042-89b>¶
争之帝曰昔唐太宗定天下未甞不自行朕何敢¶
偷安道曰未審陛下能爲唐太宗否帝曰以吾兵¶
力之彊破劉崇如山壓𡖉耳道曰未審陛下能爲¶
山否帝不悅惟王溥勸行帝從之　三月北漢¶
乗勝進逼潞州丁丑詔天雄節度使苻彦卿引兵¶
自磁州固鎭岀北漢軍後以鎭寧節度使郭崇副¶
之又詔河中節度使王彦超引兵自𣈆州東出邀¶
北漢軍以保義節度使韓通副之又命馬軍都指¶
揮使寧江節度使樊愛能歩軍都指揮使清淮節¶
度使何徽義成節度使白重&KR1036;鄭州防禦使史彦¶
超前耀州團練使苻彦能將兵先趣澤州宣徽使¶
<pb:KR2c0001_SBCK_042-90a>¶
何訓監之重&KR1036;憲州人也　癸未帝命馮道秦梓¶
宫赴山陵以鄭仁誨爲東京留守乙酉帝發大梁¶
庚寅至懷州帝欲兼行速進控鶴都指揮使眞定¶
趙晁私謂通事舎人鄭好謙曰賊勢方盛宜持重¶
以挫之好謙言於帝帝怒曰汝安得此言必爲人¶
所使言其人則生不然必死好謙以實對帝命并¶
晁械於州獄壬辰帝過澤州宿於州東北北漢主¶
不知帝至過潞州不攻引兵而南是夕軍於高平¶
之南癸巳前鋒與北漢兵遇擊之北漢兵却帝慮¶
其遁去趣諸軍亟進北漢主以中軍陳於巴公原¶
張元徽軍其東楊衮軍其西衆頗嚴整時河陽節¶
<pb:KR2c0001_SBCK_042-90b>¶
度使劉詞將後軍未至衆心危懼而帝志氣益銳¶
命曰重&KR1036;與侍衞馬歩都虞&KR0049;李重進將左軍居¶
西樊愛能何徽將右軍居東向訓史彦超將精&KR0016;¶
居中央殿前都指揮使張永德將禁兵衛帝帝介¶
馬自臨陣督戰北漢主見周軍少悔召契丹謂諸¶
將曰吾自用漢軍可破也何必契丹今日不帷克¶
周亦可使契丹心服諸將皆以爲然楊衮䇿馬前¶
望周軍退謂北漢主曰勍敵也未可輕進北漢主¶
奮髯曰時不可失請公勿言試觀我戰衮黙然不¶
恱時東北風方盛俄而忽轉南風北漢副樞密使¶
王延嗣使司天監李義白北漢主云時可戰矣北¶
<pb:KR2c0001_SBCK_042-91a>¶
漢主從之樞密直學士王得中扣馬諫曰義可斬¶
也風勢如此豈助我者邪北漢主曰吾計巳決者¶
書生勿妄言且斬汝麾東軍先進張元徽將千&KR0016;¶
擊周右軍合戰未幾樊愛能何徽引&KR0016;兵先遁右¶
軍潰歩兵千餘人解甲呼萬歲降于北漢帝見軍¶
勢危自引親兵犯矢石督戰¶
太祖皇帝時爲𪧐衛將謂同列曰主危如此吾屬¶
何得不致死又謂張永德曰賊氣驕力戰可破也¶
公麾下多能左射者請引兵乗高西出爲左翼我¶
引兵爲右翼以擊之國家安危在此一舉永德從¶
之各將二千人進戰¶
<pb:KR2c0001_SBCK_042-91b>¶
太祖皇帝身先士卒馳犯其鋒士卒死戰無不一¶
當百北漢兵披靡内殿直夏津馬仁瑀謂衆曰使¶
乗輿受敵安用我輩躍馬引弓大呼連斃數十人¶
士氣益振殿前右畨行首馬全又言於帝曰賊勢¶
極矣將爲我擒願陛下按轡勿動徐觀諸將破之¶
即引數百&KR0016;進䧟陳北漢主知帝自臨陳襃賞張¶
元徽趣使乗勝進兵元徽前略陳馬倒爲周兵所¶
殺元徽北漢之驍將也北軍由是奪氣時南風益¶
盛周兵爭奮北漢兵大敗北漢主自舉赤幟收兵¶
不能止楊衮畏周兵之彊不敢救且恨北漢主之¶
語全軍而退樊愛能何徽引數千&KR0016;南走控弦露¶
<pb:KR2c0001_SBCK_042-92a>¶
刃剽掠輜重役徒驚走失亡甚多帝遣近臣及親¶
軍校追諭止之契肯奉詔使者或爲軍士所殺&KR0045;¶
言契丹大至官軍敗績餘衆巳降虜矣劉詞遇愛¶
能等於塗愛能等止之詞不從引兵而北時北漢¶
主尚有餘衆萬餘人阻澗而陳薄暮詞至復與諸¶
軍擊之北漢兵又敗殺王延嗣追至高平僵尸滿¶
山谷委棄御物及輜重器械雜畜不可勝紀是日¶
帝𪧐於野次得歩兵之降敵者皆殺之樊愛能等¶
聞周兵大捷與士卒稍稍復還有逹曙不至者甲¶
午休兵干高平選北漢降卒數千人爲效順指揮¶
命前武勝行軍司馬唐景思將之使戍淮上餘二¶
<pb:KR2c0001_SBCK_042-92b>¶
千餘人賜貲裝縱遣之李穀爲亂兵所迫潜竄山¶
谷數日乃出丁酉帝至潞州北漢主自高平&KR0013;&KR0260;¶
戴笠乗契丹所贈黃騮帥百餘&KR0016;由雕窠嶺遁歸¶
宵迷倩村民爲導誤之𣈆州行百餘里乃覺之殺¶
導者晝夜北走所至得食未舉筯或傳周兵至輒¶
蒼黃而去北漢主衰老力憊伏於馬上晝夜馳驟¶
殆不能支僅得入𣈆陽帝欲誅樊愛能等以肅軍¶
政猶豫未決己亥晝臥行宫帳中張辰徳侍側帝¶
以其事訪之對曰愛能等素無大功忝冐節鐡望¶
敵先逃死未塞責且陛下方欲削平四海茍軍灋¶
不立雖有熊羆之士百萬之衆安得而用之帝擲¶
<pb:KR2c0001_SBCK_042-93a>¶
枕於地大呼稱善即收愛能徽及所部軍使以上¶
七十餘人責之曰汝輩皆累朝𪧐將非不能戰今¶
望風奔遁者無它正欲以朕爲竒貨賣與劉崇耳¶
悉斬之帝以何徽先守𣈆州有功欲免之旣而以¶
灋不可廢遂并誅之而給槥車歸葬自是驕將惰¶
卒始知所懼不行姑息之政矣庚子賞高平之功¶
以李重進兼忠武節度使向訓兼義成節度使張¶
永德兼武信節度使史彦超爲鎭國節度使張永¶
德盛稱¶
太祖皇帝之智勇帝擢¶
太祖皇帝爲殿前都虞&KR0049;領嚴州剌史以馬仁瑀¶
<pb:KR2c0001_SBCK_042-93b>¶
爲控鶴弓箭直指揮使馬全乂爲散䏍指揮使自¶
餘將校遷拜者凡數十人士卒有自行間擢主軍¶
廂者釋趙晁之囚北漢主收散卒繕甲兵完城塹¶
以僃周楊衮將其衆北屯代州北漢主遣王得中¶
送衮因求救於契丹契丹主遣得中還報許發兵¶
救𣈆陽壬寅以苻彦卿爲河東行營都部署兼知¶
太原行府事以郭崇副之向訓爲都監李重進爲¶
馬歩都虞&KR0049;史彦超爲先鋒都指揮使將歩&KR0016;二¶
萬發潞州仍詔王彦超韓通自隂地關入與彦卿¶
合軍而進又以劉詞爲隨駕部署保大節度使白¶
重賛副之　夏四月北漢盂縣降苻彦卿軍𣈆¶
<pb:KR2c0001_SBCK_042-94a>¶
陽城下王彦超攻汾州北漢防禦使董希顔降帝¶
遣萊州防禦使康延沼攻遼州宻州防禦使田瓊¶
攻沁州皆不可供僃庫副使太原李謙溥單&KR0016;說¶
遼州刺史張漢超漢超即降　乙卯葬聖神恭肅¶
文武孝皇帝于嵩陵廟號太祖　&KR0004;帝遣苻彦卿¶
等北征但欲耀兵於𣈆陽城下未議攻取旣入北¶
漢境其民爭以食物迎周師泣訴劉氏賦役之重¶
願供軍須助攻𣈆陽北漢州縣繼有降者帝聞之¶
始有兼并之志遣使往與諸將議之諸將皆言芻¶
糧不足請且班師以俟再舉帝不聽旣而諸軍數¶
十萬聚於太原城下軍士不免剽掠北漢民失望¶
<pb:KR2c0001_SBCK_042-94b>¶
稍稍保山谷自固帝聞之馳詔禁止剽掠安撫農¶
民止徴今歳租稅及募民入粟拜官有差仍發澤¶
潞𣈆綘慈隰及山東近便諸州民運糧以饋軍巳¶
未遣李穀詣太原計度芻糧　庚申太師中書令¶
瀛文懿王馮道卒道少以孝謹知名唐莊宗世始¶
貴顯自是累朝不離將相三公三師之位爲人情¶
儉寛弘人莫測其喜愠滑稽多智浮沈取容嘗著¶
長樂老叙自述累朝榮遇之狀時人往往以徳量¶
推之　歐陽脩論曰禮義廉恥國之四維四維¶
不張國乃滅亡禮義治人之大灋廉恥立人之大¶
節況爲大臣而無廉恥天下其有不亂國家其有¶
<pb:KR2c0001_SBCK_042-95a>¶
不亡者乎予讀馮道長樂老叙見其自述以爲榮¶
其可謂無廉恥者矣則天下國家可從而知也予¶
於五代得全節之士三死事之臣十有五皆武夫¶
戰卒豈於儒者果無其人哉得非高節之士惡時¶
之亂薄其世而不肯岀歟抑君天下者不足顧而¶
莫能致之歟予甞聞五代時有王凝者家青齊之¶
間爲虢州司戸參軍以疾卒于官凝家素貧一子¶
尚㓜妻李氏携其子&KR0018;其遺骸以歸東過開封府¶
正於旅舎主人不納李氏顧天巳暮不肯去主人¶
牽其臂而出之李氏仰天慟哭曰我爲婦人不能¶
守節而此手爲人所執邪即引斧自斷其臂見者¶
<pb:KR2c0001_SBCK_042-95b>¶
爲之嗟泣開封尹聞之白其事於朝厚䘏李氏而¶
笞其主人嗚呼士不自愛其身而忍恥以偷生者¶
聞季氏之風宜少知愧哉¶
臣光曰天地設位聖人則之以制禮立法内有夫¶
婦外有君臣婦之從夫終身不攺臣之事君有死¶
無貳此人道之大倫也苟或廢之亂莫大焉范質¶
稱馮道厚德稽古宏才偉量雖朝代遷貿人無問¶
言屹若巨山不可轉也臣愚以爲正女不從二夫¶
忠臣不事二君爲女不正雖復華色之美織紝之¶
巧不足賢矣爲臣不忠雖復材智之多治行之優¶
不足貴矣何則大節巳虧故也道之爲相歷五朝¶
<pb:KR2c0001_SBCK_042-96a>¶
八姓&KR0002;逆旅之視過客朝爲仇敵暮爲君臣易靣變¶
辭曽無愧怍大節如此雖有小善庸足稱乎或以¶
爲自唐室之亡羣雄力爭帝王興廢逺者十餘年¶
近者三四年雖有忠智將&KR0002;之何當是之時失臣¶
節者非道一人豈得獨罪道哉臣愚以爲忠臣憂¶
公如家見危致命君有過則彊諌力爭國敗亡則¶
竭節致死智士邦有道則見邦無道則隱或滅迹¶
山林或優遊下僚今道尊寵則冠三師權任則首¶
諸相國存則依違拱嘿竊位素餐國亡則圖全苟¶
免迎謁勸進君則興亡接踵道則冨貴自如兹乃¶
姧臣之尤安得與它人爲比哉或謂道能全身逺¶
<pb:KR2c0001_SBCK_042-96b>¶
害於亂世斯亦賢巳臣謂君子有殺身成仁無求¶
生害仁豈專以全身逺害爲賢哉然則盜跖病終¶
而子路醢果誰賢乎抑此非特道之愆也時君亦¶
有責焉何則不正之女中士羞以爲家不忠之人¶
中君羞以爲臣彼相前朝語其忠則反君事讎語¶
其智則社稷爲墟後來之君不誅不棄乃復用以¶
爲相彼又安肯忠於我而能獲其用乎故曰非特¶
道之愆亦時君之責也　辛酉苻彦卿奏北漢憲¶
州剌史太原韓光愿嵐州剌史郭言皆舉城䧏¶
王彦超韓通攻石州克之執刺史安彦追癸亥沁¶
州剌史李廷誨降庚午帝發潞州趣𣈆陽癸酉北¶
<pb:KR2c0001_SBCK_042-97a>¶
漢忻州監軍李勍殺剌史趙臯及契丹通事楊耨¶
姑舉城降以勍爲忻州剌史　五月丙子帝至¶
𣈆州城下旗幟環城四十里楊衮疑北漢代州防¶
禦使鄭處謙貳于周召與計事欲圖之處謙知之¶
不往衮使胡&KR0016;數十守其城門處謙殺之因閉門¶
拒衮衮奔歸契丹契丹主怒其無功囚之處謙與¶
城來降丁丑置靜塞軍於代州以鄭處謙爲節度¶
使契丹數千&KR0016;屯忻代之間爲北漢之援庚辰遣¶
苻彦卿等將歩&KR0016;萬餘擊之彦卿入忻州契丹退¶
保忻口丁亥置寧化軍於汾州以石沁二州𨽻之¶
代州將桑珪解文遇殺鄭處謙誣奏云潜通契丹¶
<pb:KR2c0001_SBCK_042-97b>¶
苻彦卿南請益兵癸巳遣李筠張永德將兵三千¶
赴之契丹游&KR0016;時至忻州城下丙申彦卿與諸將¶
陳以待之史彦超將二千&KR0016;爲鋒遇契丹與戰李¶
筠引兵繼之殺契丹二千人彦超恃勇輕進去大¶
軍浸逺衆寡不敵爲契丹所殺筠僅以身免周兵¶
死傷甚衆彦卿退保忻州㝷引兵還𣈆陽府州防¶
禦使折德扆將州兵來朝辛丑復置永安軍於府¶
州以德扆爲節度使時大發兵夫東自懷孟西及¶
蒲陜以攻𣈆陽不克㑹乆雨士卒疲病及史彦超¶
死乃議引還&KR0004;王得中返自契丹值周兵圍𣈆陽¶
留止代州及桑珪殺鄭處謙囚得中送于周軍帝¶
<pb:KR2c0001_SBCK_042-98a>¶
釋之賜以帝馬問虜兵何時當至得中曰臣受命¶
送楊衮它無所求或謂得中曰契丹許公發兵公¶
不以實告契丹兵即至公得無危乎得中太息曰¶
吾食劉氏禄有老母在圍中&KR0002;以實告周人必發¶
兵據險而拒之如此家國兩亡吾獨生何益不&KR0002;¶
殺身以全家國所得多矣甲辰帝以得中欺罔縊¶
殺之乙巳帝發𣈆陽匡國節度使藥元福言於帝¶
曰進軍易退軍難帝曰朕一以委卿元福乃勒兵¶
成列而殿北漢果出兵追躡元福擊走之然軍還¶
忽遽芻糧數十萬在城下者悉焚棄之軍中訛言¶
相驚或相剽掠軍須失亡不可勝計所得北漢州¶
<pb:KR2c0001_SBCK_042-98b>¶
縣周所置剌史等皆棄城走惟代州桑珪旣叛北¶
漢又不敢歸周嬰城自守北漢遣兵攻抜之乙酉¶
帝至潞州甲子至鄭州丙辰謁嵩陵庚午至大梁¶
帝違衆議破北漢自是政事無大小皆親決百官¶
受成於上而巳河南府推官高錫上書諫以爲四¶
海之廣萬機之衆雖堯舜不能獨治必擇人而任¶
之今陛下一以身親之天下不謂陛下聦明睿智¶
足以兼百官之任皆言陛下&KR0310;迫疑忌舉不信羣¶
臣也不若選能知人公正者以爲宰相能愛民聽¶
訟者以爲守令能豐財足食者使掌金穀能原情¶
守法者使掌刑獄陛下但垂拱明堂視其功過而¶
<pb:KR2c0001_SBCK_042-99a>¶
賞罰之天下何憂不治何必降君尊而代臣職屈¶
貴位而親賤事無乃失爲政之本乎帝不從錫河¶
中人也北漢主憂憤成疾悉以國事委其子侍衛¶
都指揮使承鈞　&KR0004;帝與北漢主相拒於高平命¶
前澤州刺史李彦崇將兵守江猪嶺遏北漢主歸¶
路彦崇聞樊愛能等南遁引兵退北漢主果自其¶
路遁去八月已酉貶彦崇率府副率　冬十一¶
月北漢主疾病命其子承鈞監國㝷殂遣使告哀¶
于契丹契丹遣驃&KR0016;大將軍知内侍省事劉承訓¶
冊命承鈞爲帝更名鈞北漢孝和帝性孝謹旣嗣¶
位勤於爲政愛民禮士境内粗安毎上表於契丹¶
<pb:KR2c0001_SBCK_042-99b>¶
主稱男契丹主賜之詔謂之兒皇帝¶
三年夏四月北漢葬神武帝於交城北山廟號世¶
祖¶
　　　世宗征淮南¶
後周世宗顯德二年春三月上謂宰相曰朕毎思¶
致治之方未得其要寢食不忘又自唐𣈆以來呉¶
蜀幽并皆阻聲教未能混一宜命近臣著爲君難¶
爲臣不易論及開邊䇿一篇朕將覽焉比部郎中¶
王朴獻䇿以爲中國之失呉蜀幽并皆由失道今必¶
先&KR0026;所以失之之原然後知所以取之之術其始¶
失之也莫不以君暗臣邪兵驕民困姦黨内熾武¶
<pb:KR2c0001_SBCK_042-100a>¶
夫外横因小致大積微成著今欲取之莫&KR0002;返其¶
所爲而巳夫進賢退不肖所以收其才也恩隱誠¶
信所以結其心也賞功罰罪所以盡其力也去奢¶
節用所以豐其財也時使薄歛所以阜其民也俟¶
群才旣集政事旣治財用旣充士民旣附然後舉¶
而用之功無不成矣彼之人觀我有必取之勢則¶
知其情狀者願爲間諜知其山川者願爲郷導民¶
心旣歸天意必從矣凡攻取之道必先其易者唐¶
與吾接境幾二千里其勢易擾也擾之當以無僃¶
之處爲始僃東則擾西僃西則擾東彼必奔走而¶
救之奔走之間可以知其虚實彊弱然後避實擊¶
<pb:KR2c0001_SBCK_042-100b>¶
虚避彊擊弱未須大舉且以輕兵擾之南人懦怯¶
聞小有警必悉師以救之師數動則民疲而財竭¶
不悉師則我可以乗虚取之如此江北諸州將悉¶
爲我有旣得江北則用彼之民行我之法江南亦¶
易取也得江南則嶺南巴蜀可傳檄而定南方旣¶
定則燕地必望風内附若其不至移兵攻之庶幾¶
可平矣惟河東必死之宼不可以恩信誘必當以¶
彊兵制之然彼自高平之敗力竭氣沮必未能爲¶
邊患宜且以爲後圖俟天下旣平然後伺間一舉¶
可擒也今士卒精練甲兵有僃羣下畏法諸將效¶
力期年之後可以岀師宜自夏秋蓄積實邊矣上¶
<pb:KR2c0001_SBCK_042-101a>¶
欣然納之時羣臣多守常偷安所對少有可取者¶
惟朴神峻氣勁有謀能斷凡所規畫皆稱上意上¶
田是重其器識未幾遷左諫議大夫知開封府事¶
　唐主性和柔好文華而喜人順已由是謟䛕之¶
臣多進用政事日亂旣克建州破湖南益驕有吞¶
天下之志李守貞慕容彦超之叛皆爲之出師遥¶
爲聲援又遣使自海道通契丹及北漢約共圖中¶
國值中國多事未暇與之校先是毎冬淮水淺涸¶
唐人常發兵戍守謂之把淺壽州監軍呉廷紹以¶
爲疆場無事坐費資糧悉罷之清淮節度使劉仁¶
贍上表固爭不能得十一月乙未朔帝以李穀爲¶
<pb:KR2c0001_SBCK_042-101b>¶
淮南道前軍行營都部署兼知廬壽等行府事以¶
忠武節度使王彦超副之督侍衛馬軍都指揮使¶
韓令坤等十二將以伐唐令坤磁州武安人也¶
汴水自唐末潰決自埇橋東南悉爲汚澤上謀擊¶
唐先命武寧節度使武行德發民夫因故堤䟽導¶
之東至泗上議者皆以爲難成上曰數年之後必¶
獲其利　唐人聞周兵將至而懼劉仁瞻神氣自¶
&KR0002;部分守禦無異平日衆情稍安唐主以神武統¶
軍劉彦貞爲北靣行營都部署將兵二萬趣壽州¶
舉化節度使同平章事皇甫暉爲應援使常州團¶
練使姚鳯爲應援都監將兵三萬屯定逺召鎮南¶
<pb:KR2c0001_SBCK_042-102a>¶
節度使宋齊丘還金陵謀國難以翰林承旨戸部¶
尚書殷崇義爲吏部尚書知樞宻院事李穀等爲¶
浮梁自正陽濟淮十二月甲戍穀奏王彦超敗唐¶
兵二千餘人於壽州城下已卯又奏先鋒都指揮¶
使白延遇敗唐兵千餘人於山口鎭　帝詔呉越¶
王弘俶使岀兵擊唐¶
三年春正月丁酉李穀奏敗唐兵千餘人於上窑¶
戊戌發開封府曹滑鄭州之民十餘萬築大梁外¶
城　庚子帝下詔親征淮南以宣徽南院使鎭安¶
節度使向訓權東京留守端明殿學士王朴副之¶
彰信節度使韓通權㸃檢侍衛司及在京内外都¶
<pb:KR2c0001_SBCK_042-102b>¶
巡檢命侍衛都指揮使歸德節度使李重進將兵¶
先赴正陽河陽節度使白重賛將親兵三千屯頴¶
上壬寅帝發大梁李穀攻壽州乆不克唐劉彦貞¶
引兵救之至來逺鎭拒壽州二百里又以戰艦數¶
百艘趣正陽爲攻浮梁之勢李穀畏之召將佐謀¶
曰我軍不能水戰&KR0002;賊斷浮梁則腹背受敵皆不¶
歸矣不如退守浮梁以待車駕上至圉鎭聞其謀¶
亟遣中使乗驛止之比至巳焚芻糧退保正陽丁¶
未帝至陳州亟遣李重進引兵趣淮上辛亥李穀¶
奏賊艦中淮而進弩礮所不能及&KR0002;浮梁不守則¶
衆心動揺須至退軍今賊艦日進淮水日漲&KR0002;車¶
<pb:KR2c0001_SBCK_042-103a>¶
駕親臨萬一糧道阻絶其危不測願陛下且駐驛¶
陳頴俟李重進至臣與之共度賊艦可禦浮梁可¶
完立具奏聞但&KR0002;厲兵秣馬春去冬來足使賊中¶
疲弊取之未晚帝覽奏不恱劉彦貞素驕貴無才¶
略不習兵所歷藩鎮專爲貪暴積財巨億以賂權¶
要由是魏岑等爭譽之以爲治民如龔黄用兵如¶
韓彭故周師至唐主首用之其禆將咸師㓪等皆¶
勇而無謀聞李穀退喜引兵直抵正陽旌旗輜重¶
數百里劉仁贍及池州剌史張全約固止之仁贍¶
曰公軍未至而敵人先遁是畏公之威聲也安用¶
速戰萬一失利則大事去矣彦貞不從旣行仁贍¶
<pb:KR2c0001_SBCK_042-103b>¶
曰果遇必敗乃益兵乗城爲僃李重進度淮逆戰¶
於正陽東大破之斬彦貞生擒咸師㓪等斬首萬¶
餘級伏尸三十里收軍資器械三十餘萬是時江¶
淮乆安民不習戰彦貞旣敗唐人大恐張全約收¶
餘衆犇壽州劉仁贍表全約爲馬歩左廂都指揮¶
使皇甫暉姚鳯退保清流𨵿滁州剌史王紹顔委¶
城走壬子帝至永寧鎭謂侍臣曰聞壽州圍解農¶
民多歸村落今聞大軍至必復入城憐其聚爲餓¶
殍宜先遣使存撫各令安業甲寅帝至正陽以李¶
重進代李穀爲淮南道行營都招討使以穀判壽¶
州行府事丙辰帝至壽州城下營於淝水之陽命¶
<pb:KR2c0001_SBCK_042-104a>¶
諸軍圍壽州徙正陽浮梁於下蔡鎭丁巳徴宋亳¶
陳潁徐𪧐許蔡等州丁夫數十萬以攻城晝夜不¶
息唐兵萬餘人維舟於淮營於塗山之下庚申帝¶
命¶
太祖皇帝擊之¶
太祖皇帝遣百餘&KR0016;薄其營而僞遁伏兵邀之大¶
敗唐兵於渦口斬其都監何延錫等奪戰艦五十¶
餘艘　詔以武平節度使兼中書令王逵爲南面¶
行營都統使攻唐之鄂州唐主聞湖南兵將至命¶
武昌節度使何敬洙徙民入城爲固守之計敬洙¶
不從使除地爲戰場曰敵至則與兵民俱死於此¶
<pb:KR2c0001_SBCK_042-104b>¶
耳唐主善之　二月丙寅下蔡浮梁成上自往¶
視之戊辰廬壽光黃廵檢使元城司超奏敗唐兵¶
三千餘人於盛唐擒都監高弼等獲戰艦四十餘¶
艘上命¶
太祖皇帝倍道襲清流關皇甫暉等陳於山下方¶
與前鋒戰¶
太祖皇帝引兵出山後暉等大驚走入滁州欲斷¶
橋自守¶
太祖皇帝躍馬麾兵渉水直抵城下暉曰人各爲¶
其主願容成列而戰¶
太祖皇帝笑而許之暉整衆而出¶
<pb:KR2c0001_SBCK_042-105a>¶
太祖皇帝擁馬頸突陳而入大呼曰吾止取皇甫¶
暉它人非吾敵也手劒擊暉中腦生擒之并擒姚¶
鳯遂克滁州後數日¶
宣祖皇帝爲馬軍副都指揮使引兵夜半至滁州¶
城下傳呼開門¶
太祖皇帝曰父子雖至親城門王事也不敢奉命¶
明旦乃得入上遣翰林學士竇儀籍滁州帑藏¶
太祖皇帝遣親吏取藏中絹儀曰公&KR0004;克城時雖¶
傾藏取之無傷也今旣籍爲官物非有詔書不可¶
得也¶
太祖皇帝由是重儀詔左金吾衛將軍馬崇祚知¶
<pb:KR2c0001_SBCK_042-105b>¶
滁州&KR0004;永興節度使劉詞遺表薦其幕僚薊人趙¶
普有才可用㑹滁州平范質薦普爲滁州軍事判¶
官¶
太祖皇帝與語恱之時獲盜百餘人皆應死普請¶
先訊鞫然後決所活什七八¶
太祖皇帝益竒之¶
太祖皇帝威名日盛毎臨陳必以繁纓飾馬鎧仗¶
鮮明或曰如此爲敵所識¶
太祖皇帝曰吾固欲其識之耳唐主遣泗州牙將¶
王知㓪齎書抵徐州稱唐皇帝奉書大周皇帝請¶
息兵修好願以兄事帝歳輸貨財以助軍費甲戍¶
<pb:KR2c0001_SBCK_042-106a>¶
徐州以聞帝不荅戊寅命前武勝節度使候章等¶
攻壽州水塞決其壕之西北隅導壕水入于淝¶
太祖皇帝遣使獻皇甫暉等暉傷甚見上卧而言¶
曰臣非不忠於所事但士卒勇怯不同耳臣曏日¶
屢與契丹戰未甞見兵精如此因盛稱¶
太祖皇帝之勇上釋之後數日卒帝詗知揚州無¶
僃己卯命韓令坤等將兵襲之戒以母得殘民其¶
李氏陵寢遣人與李氏人共守護之唐主兵屢敗¶
懼亡乃遣翰林學士户部侍郎鍾謨工部侍郎文¶
理院學士李德明奉表稱臣來請平獻御服茶藥¶
及金器千兩銀器五千兩繒錦二千匹犒軍牛五¶
<pb:KR2c0001_SBCK_042-106b>¶
百頭酒二千斛壬午至壽州城下謨德明素辯口¶
上知其欲遊說盛陳甲兵而見之曰爾主自謂唐¶
室苖裔宜知禮義異於它國與朕止隔一水未嘗¶
遣一介修好惟泛海通契丹捨華事夷禮義安在¶
且汝欲說我令罷兵邪我非六國愚主豈汝口舌¶
所能移邪可歸語汝主亟來見朕再拜謝過則無¶
事矣不然朕欲往觀金陵城借府庫以勞軍汝君¶
臣得無悔乎謨德明戰栗不敢言　呉越王弘俶¶
遣兵屯境上以俟周命　乙酉韓令坤奄至揚州¶
平旦先遣白延遇以數百&KR0016;馳入城城中不之覺¶
令坤繼至唐東都營屯使賈崇焚官府民舎棄城¶
<pb:KR2c0001_SBCK_042-107a>¶
南走副留守工部侍郎馮延魯髠髪&KR0013;僧服匿於¶
佛寺軍士執之令坤慰撫其民使皆安堵庚寅王¶
逵奏拔鄂州長山寨執其將陳澤等獻之辛卯¶
太祖皇帝奏唐天長制置使耿謙降獲芻糧二十¶
餘萬韓令坤攻唐泰州拔之剌史方訥奔金陵¶
唐主遣人以蠟丸求救於契丹壬辰靜安軍使何¶
繼筠獲而獻之以給事中高防權知泰州¶
月甲午朔上行視水寨至淝橋自取一石馬上持¶
之至寨以供礮從官過橋者人齎一石¶
太祖皇帝乗皮船入壽春壕中城上發連努射之¶
矢大如屋椽牙將舘陶張瓊遽以身蔽之矢中瓊¶
<pb:KR2c0001_SBCK_042-107b>¶
髀死而復蘇鏃着骨不可出瓊飲酒一大巵令人¶
破骨出之流血數斗神色自&KR0002;　唐主復以右僕¶
射孫晟爲司空遣與禮部尚書王崇質奉表入見¶
稱自天祐以來海内分崩或跨據一方或遷革異¶
代臣紹襲先業奄有江表顧以瞻烏未定附鳯何¶
從今天命有歸聲教逺&KR0013;願比兩浙湖南仰奉正¶
朔謹守土疆乞收薄伐之威赦其後服之罪首於¶
下國俾作外臣則柔逺之德云誰不服又獻金千¶
兩銀十萬兩羅綺二千匹晟謂馮延已曰此行當¶
在左相晟&KR0002;辭之則&KR0018;先帝旣行知不免中夜歎¶
息謂崇質曰君家百口宜自爲謀吾思之熟矣終¶
<pb:KR2c0001_SBCK_042-108a>¶
不&KR0018;永陵一培土餘無所知　充舒黄招安巡檢¶
使行光州剌史何超以安隨申蔡四州兵數萬攻¶
光州丙申超奏唐光州剌史張紹棄城走都監張¶
承翰以城降丁酉行舒州剌史郭令圖抜舒州¶
唐蘄州將李福殺其知州王承㑺舉州來降遣六¶
宅使齊藏珍攻黃州　秦鳯之平也上赦所俘蜀¶
兵以𨽻軍籍從征淮南復亡降于唐癸卯唐主表¶
獻百五十人上悉命斬之　丙午孫晟等至上所¶
庚戍上遣中使以孫晟詣壽春城下示劉仁贍且¶
招諭之仁贍見晟戎服拜於城上晟謂仁贍曰君¶
受國厚恩不可開門納宼上聞之甚怒晟曰臣爲¶
<pb:KR2c0001_SBCK_042-108b>¶
唐宰相豈可教節度使外叛邪上乃釋之　唐王¶
使李德明孫晟言於上請去帝號割壽濠泗楚光¶
海六州之地仍歳輸金帛百萬以求罷兵上以淮¶
南之地已半爲周有諸將捷奏日至欲盡得江北¶
之地不許德明見周兵日進奏稱唐主不知陛下¶
兵力如此之盛願寛臣五日之誅得歸白唐主盡¶
獻江北之地上乃許之晟因奏遣王崇質與德明¶
俱歸上遣供奉官安弘道送德明等歸金陵賜唐¶
主詔書其略曰但存帝號何爽歳寒儻堅事大之¶
心終不迫人于險又曰俟諸郡之悉來即大軍之¶
立罷言盡於此更不煩云苟曰未然請從兹絶又¶
<pb:KR2c0001_SBCK_042-109a>¶
賜其將相書使熟議而來唐主復上表謝李德明¶
盛稱上威德及甲兵之彊勸唐主割江北之地唐¶
主不恱宋齊丘以割地爲無益德明輕佻言多過¶
實國人亦不之信樞密使陳覺副使李徴古素惡¶
德明及孫晟使王崇質異其言因譛德明於唐主¶
曰德明賣國求利唐主大怒斬德明於市　唐主¶
命諸道兵馬元帥齊王景逹將兵拒周以陳覺爲¶
監軍使前武安節度使邊鎬爲應援都軍使中書¶
舎人韓熈載上書曰信莫信於親王重莫重於元¶
帥安用監軍使爲唐主不從遣鴻臚卿潘承祐詣¶
泉建召募驍勇承祐薦前永安節度使許文稹靜¶
<pb:KR2c0001_SBCK_042-109b>¶
江指揮使陳德誠建州人鄭彦華林仁肇唐主以¶
文稹爲西靣行營應援使彦華仁肇皆爲將仁肇¶
仁翰之弟也　夏四月甲子以侍衛親軍都指¶
揮使歸徳節度使李重進爲廬壽等州招討使以¶
武徳節度使武行德爲濠州城下都部署　唐右¶
衞將軍陸孟俊自常州將兵萬餘人趣泰州周兵¶
遁去孟俊復取之遣陳德誠戍泰州孟俊進攻揚¶
州屯于蜀岡韓令坤棄揚州走帝遣張永徳將兵¶
救之令坤復入楊州帝又遣¶
太祖皇帝將兵屯六合¶
太祖皇帝令曰楊州兵有過六合者折其足令坤¶
<pb:KR2c0001_SBCK_042-110a>¶
始有固守之志帝自至壽春以來命諸軍晝夜攻¶
城乆不克㑹大雨營中水深數尺攻具及士卒失¶
亡頗多糧運不繼李德明失期不至乃議旋師或¶
勸帝東幸濠州聲言壽州巳破從之已巳帝自壽¶
春循淮而東乙亥至濠州韓令坤敗唐兵於城東¶
擒陸孟俊　唐齊王景逹將兵二萬自𤓰歩濟江¶
距六合二十餘里設柵不進諸將欲擊之¶
太祖皇帝曰彼設柵自固懼我也今吾衆不滿二¶
千&KR0002;往擊之則彼見吾衆寡矣不如俟其來而擊¶
之破之必矣居數日唐出兵趣六合¶
太祖皇帝奮擊大破之殺獲近五千人餘衆尚萬¶
<pb:KR2c0001_SBCK_042-110b>¶
餘走度江爭舟溺死者甚衆於是唐之精卒盡矣¶
是戰也士卒有不致力者¶
太祖皇帝陽爲督戰以劔斫其皮笠明日徧閱其¶
笠有劒跡者數十人皆斬之由是部兵莫敢不盡¶
死先是唐主聞&KR0045;州失守命四旁發兵取之巳&KR0407;¶
韓令坤奏敗楚州兵萬餘人於灣頭堰獲漣州剌¶
史秦進崇張永德奏敗泗州兵萬餘人於曲溪堰¶
　丙戍以宣徽南院使向訓爲淮南節度使兼㳂¶
江招討使渦口奏新作浮梁成丁亥帝自濠州如¶
渦口帝銳於進取欲自至楊州范質等以兵疲食¶
少泣諫而止帝嘗怒翰林學士竇儀欲殺之范質¶
<pb:KR2c0001_SBCK_042-111a>¶
入救之帝望見知其意即起避之質趨前伏地叩¶
頭諌曰儀罪不至死臣爲宰相致陛下枉殺近臣¶
罪皆在臣繼之以泣帝意解乃釋之　五月壬辰¶
朔以渦口爲鎭淮軍　戊戍帝留侍衛親軍都指¶
揮使李重進等圍壽州自渦口北歸乙卯至大梁¶
　六月壬申赦淮南諸州繫囚除李氏非理賦役¶
事有不便於民者委長吏以聞　侍衛歩軍都指¶
揮使彰信節度使李繼勲營於壽州城南唐劉仁¶
贍伺繼勲無僃出兵擊之殺士卒數百人焚其攻¶
具　唐駕部貟外郎朱元因奏事論用兵方略唐¶
主以爲能命將兵復江北諸州　秋七月唐將朱¶
<pb:KR2c0001_SBCK_042-111b>¶
元取舒州剌史郭令圖棄城走李平取蘄州唐主¶
以元爲舒州團練使平爲蘄州剌史元又取和州¶
初唐人以茶鹽彊民而徴其粟帛謂之博徴又興¶
營田於淮南民甚苦之及周師至爭奉牛酒迎勞¶
而將帥不之恤專事俘掠視民如土芥民皆失望¶
相聚山澤立堡壁自固操農器爲兵積紙爲甲時¶
人謂之白甲軍周兵討之屢爲所敗先所得唐諸¶
州多復爲唐有唐之援兵營於紫金山與壽州城¶
中燃火相應淮南節度使向訓奏請以廣陵之兵¶
併力攻壽春俟克城更圖進取詔許之訓封府庫¶
以授楊州主者命楊州牙將分部按行城中秋毫¶
<pb:KR2c0001_SBCK_042-112a>¶
不犯楊州民感悅軍還或&KR0018;糗糒以送之滁州守¶
將亦乗城去皆引兵趣夀春唐諸將請據險以邀¶
周師宋齊丘曰如此則怨益深不如縱之以德於¶
敵則兵易解也乃命諸將各自守毋得擅出擊周¶
兵由是壽春之圍益急齊王景逹軍于濠州遥爲¶
夀州聲援軍政皆出於陳覺景逹署紙尾而已擁¶
兵五萬無決戰意將吏畏覺無敢言者　八月殿¶
前都指揮使義成節度使張永德屯下蔡唐將林¶
仁肇等以水陸軍援壽春永德與之戰仁肇以船¶
實薪芻因風縱火欲焚下蔡浮梁俄而風回唐兵¶
敗退永德爲鐵綆千餘尺距浮梁十餘歩横絶淮¶
<pb:KR2c0001_SBCK_042-112b>¶
流繫以巨木由是唐兵不能近　冬十月癸酉李¶
重進奏唐人宼盛唐鐵&KR0016;都指揮使王彦昇等擊¶
之斬首三千餘級彦昇蜀人也　壬午張永德奏¶
敗唐兵於下蔡是時唐復以水軍攻永德永德夜¶
令善游者没其船下縻以鐵鏁縱兵擊之船不得進¶
退溺死者甚衆永德解金帶以賞善游者　甲¶
申以¶
太祖皇帝爲定國節度使兼殿前都指揮使　張永¶
德與李重進不相悅永德密表重進有二心帝不¶
之信時二將各擁重兵衆心憂恐重進一日單&KR0016;¶
詣永德營從容宴飲謂永德曰吾與公幸以肺腑¶
<pb:KR2c0001_SBCK_042-113a>¶
旣爲將帥奚相疑&KR0002;此之深邪永德意乃解衆心¶
亦安唐主聞之以蠟書遺重進誘以厚利其書皆¶
謗毀及反間之語重進奏之初唐使者孫晟鍾謨¶
從帝至大梁帝待之甚厚毎朝㑹班之於中書省¶
官之後時召見飲以醇酒問以唐事晟但言唐主¶
畏陛下神武事陛下無二心及得唐蠟書帝大怒¶
召晟責以所對不實晟正色抗辭請死而巳問以¶
唐虚實黙然不對十一月乙巳帝命都承旨曹翰¶
送晟於右軍廵院更以帝意問之翰與之飲酒數¶
行從容問之晟終不言翰乃謂曰有敇賜相公死¶
晟神色怡然索靴笏整衣冠南向拜曰臣謹以死¶
<pb:KR2c0001_SBCK_042-113b>¶
報國乃就刑并從者百餘人皆殺之貶鍾謨耀州¶
司馬旣而帝憐晟忠節悔殺之召謨拜衞尉少卿¶
　十二月壬申以張永德爲殿前都㸃檢　分命¶
中使發陳蔡宋亳穎兖曹單等州丁夫數萬城下¶
蔡　是歳唐主詔淮南營田害民尤甚者罷之遣¶
兵部郎中陳處堯持重幣浮海如契丹乞兵契丹¶
不能爲之出兵而留處堯不遣處堯剛直有口辯¶
乆之忿懟數面責契丹主契丹主亦不之罪也¶
四年春正月周兵圍壽春連年未下城中食盡齊¶
王景逹自濛州遣應援使永安節度使許文稹都¶
軍使邊鎬北面招討使朱元將兵數萬泝淮救之¶
<pb:KR2c0001_SBCK_042-114a>¶
軍於紫金山列十餘寨如連珠與城中烽火晨夕¶
相應又築甬道抵壽春欲運糧以饋之綿亘數十¶
里將及壽春李重進邀擊大破之死者五千人奪¶
其二寨丁未重進以聞戊申詔以來月幸淮上劉¶
仁贍請以邊鎬守城自帥衆決戰齊王景逹不許¶
仁贍憤悒成疾其㓜子崇諫夜泛舟度淮北爲小¶
校所執仁贍命𦝫斬之左右莫敢救監軍使周廷¶
搆噐於中門以救之仁贍不許廷構復使求救於¶
夫人夫人曰妾於崇諫非不愛也然軍法不可私¶
名節不可虧&KR0002;貸之則劉氏爲不忠之門妾與公¶
何面目見將士乎趣命斬之然後成喪將士皆感¶
<pb:KR2c0001_SBCK_042-114b>¶
泣議者以唐援兵尚彊多請罷兵帝疑之李穀寢¶
疾在第　二月丙寅帝使范質王溥就與之謀穀¶
上䟽以爲壽春危困破在旦夕&KR0002;鑾駕親征則將¶
士爭奮援兵震恐城中知亡必可下矣上恱　甲¶
戍以王朴權東京留守兼判開封府事以三司使¶
張美爲大内都廵檢以侍衛都虞候韓通爲京城¶
内外都巡檢乙亥帝發大梁先是周與唐戰唐水¶
軍鋭敏周人無以敵之帝毎以爲恨返自壽春於¶
大梁城西汴水側造戰艦數百艘命唐降卒教北¶
人水戰數月之後縱横出没殆勝唐兵至是命右¶
驍衛大將軍王環將水軍數千自閔河㳂潁入淮¶
<pb:KR2c0001_SBCK_042-115a>¶
唐人見之大驚乙酉帝至下蔡三月已丑夜帝度¶
淮抵夀春城下庚寅旦躬擐甲胄軍於紫金山南¶
命¶
太祖皇帝擊唐先鋒寨及山北一寨皆破之斬獲¶
三千餘級斷其甬道由是唐兵首尾不能相救至¶
暮帝分兵守諸寨還下蔡　唐朱元恃功頗違元¶
帥節度陳覺與元有隙屢表元反覆不可將兵唐¶
主以武昌節度使楊守忠代之守忠至濠州覺以¶
齊王景逹之命召元詣濠州計事將奪其兵元聞¶
之憤怒欲自殺門下客宋垍說元曰大丈夫何往¶
不富貴何必爲妻子死乎辛卯夜元與先鋒壕寨¶
<pb:KR2c0001_SBCK_042-115b>¶
使朱仁&KR0073;等舉寨萬餘人降禆將時厚卿不從元¶
殺之帝慮其餘衆㳂流東潰遽命虎捷左廂都指¶
揮使趙晁將水軍數千㳂淮而下壬辰旦帝軍于¶
趙歩諸將擊唐紫金山寨大破之殺獲萬餘人擒¶
許文稹邊鎬楊守忠餘衆果㳂淮東走帝自趙歩¶
將&KR0016;數百循北岸追之諸將以歩&KR0016;循南岸追之¶
水軍自中流而下唐兵戰溺死及降者殆四萬人¶
獲船艦糧仗以十萬數晡時帝馳至荆山洪距趙¶
歩二百餘里是夜𪧐鎭淮軍癸酉從官始至劉仁¶
贍聞援兵敗扼吭歎息甲午發近縣丁夫數千城¶
鎭淮軍爲二城夾淮水徙下蔡浮梁於其間扼濠¶
<pb:KR2c0001_SBCK_042-116a>¶
壽應援之路㑹淮水漲唐濠州都監彭城郭廷謂¶
以水軍沂淮欲掩不僃焚浮梁右龍武統軍趙匡¶
&KR1036;覘知之㐲兵邀擊破之　唐齊王景逹及陳覺¶
皆自濠州犇歸金陵惟靜江指揮使陳德誠全軍¶
而還戊戍以淮南節度使向訓爲武寧節度使淮¶
南道行營都監將兵戍鎭淮軍已亥上自鎭淮軍¶
復如下蔡庚子賜劉仁贍詔使自擇禍福唐主議¶
自督諸將拒周中書舎人喬匡舜上䟽切諌唐主¶
以爲沮衆流撫州唐主問神衛統軍朱匡業劉存¶
忠以守禦方略匡業誦羅隱詩曰時來天地皆同¶
力運去英雄不自由存忠以匡業言爲然唐主怒¶
<pb:KR2c0001_SBCK_042-116b>¶
貶匡業撫州副使流存忠於饒州旣而竟不敢自¶
出甲辰帝耀兵于壽春城北唐清淮節度使兼侍¶
中劉仁贍病甚不知人丙午監軍使周廷&KR0799;營田¶
副使孫羽等作仁贍表遣使奉之來降丁未帝賜¶
仁贍詔遣閤門使萬年張保續入城宣諭仁贍子¶
崇讓復出謝罪戊申帝大陳甲兵受降於壽春城¶
北廷&KR0799;等舁仁贍出城仁贍卧不能起帝慰勞賜¶
賚復令入城養疾庚戍徙壽州治下蔡赦州境死¶
罪以下州民受唐文書聚山林者竝召令復業勿¶
問罪有嘗爲其殺傷者毋得讎訟曏日政令有不¶
便於民者令夲州條奏辛亥劉仁贍爲天平節度¶
<pb:KR2c0001_SBCK_042-117a>¶
度兼中書令制辭略曰盡忠所事抗節無虧前代¶
名臣幾人堪比朕之伐叛得爾爲多是日卒追賜¶
爵彭城郡王唐主聞之亦贈太師帝復以清淮軍¶
爲忠正軍以旌仁贍之節以右羽林統軍楊信爲¶
忠正節度使同平章事　詔開壽州倉賑飢民丙¶
辰帝北還夏四月已巳至大梁　甲申分江南降¶
卒爲六軍三十指揮號懷德軍　五月丁酉以¶
太祖皇帝領義成節度使　唐郭廷謂將水軍斷¶
渦口浮梁又襲敗武寧節度使武行德于定逺行¶
德僅以身免唐主以廷謂爲滁州團練使充上淮¶
水陸應援使　秋七月丁亥上治定逺軍及壽春¶
<pb:KR2c0001_SBCK_042-117b>¶
城南之敗以武寧節度使兼中書令武行德爲左¶
衛上將軍河陽節度使李繼勲爲右衛大將軍¶
冬十月壬申帝發大梁十一月丙戍至鎭淮軍是¶
夜五鼔濟淮丁亥至濠州城西濠州東北十八里¶
有灘唐人柵其上環水自固謂周兵必不能渉戊¶
子帝自攻之命内殿直康保裔帥甲士數百乗橐¶
駝渉水¶
太祖皇帝帥&KR0016;兵繼之遂拔之李重進破濠州南¶
關城癸巳帝自攻濠州王審𤦺拔其水寨唐人屯¶
戰船數百於城北植巨木於淮水以限周兵帝命¶
水軍攻抜其木焚戰船七十餘艘斬首二千餘級¶
<pb:KR2c0001_SBCK_042-118a>¶
又攻抜其羊馬城城中震恐丙申夜唐濠州團練¶
使郭廷謂上表言臣家在江南今&KR0002;遽降恐爲唐¶
所種族請先遣使詣金陵禀命然後出降帝許之¶
辛丑帝聞唐有戰船數百艘在渙水東欲救濠州¶
自將兵夜發水陸擊之癸卯大破唐兵於洞口斬¶
首五千餘級降卒二千餘人因鼔行而東所至皆¶
下乙巳至泗州城下¶
太祖皇帝先攻其南因焚城門破水寨及月城帝¶
居于月城樓督將士攻城　十二月乙卯唐泗州¶
守將范再遇舉城降以再遇爲𪧐州團練使上自¶
至泗州城下禁軍中芻蕘者毋得犯民田民皆感¶
<pb:KR2c0001_SBCK_042-118b>¶
恱爭獻芻粟旣克泗州無一卒敢擅入城者帝聞¶
唐戰船數百艘泊洞口遣&KR0016;詗之唐兵退保清口¶
戊午旦上自將親軍自淮北進命¶
太祖皇帝將歩&KR0016;自淮南進諸將以水軍自中流¶
進共追唐兵時淮濱乆無行人葭葦如織多泥淖¶
溝塹士卒乗勝氣苃渉爭進皆忘其勞庚申追及¶
唐兵且戰且行金鼔聲聞數十里辛酉至楚州西¶
北大破之唐兵有㳂淮東下者帝自追之¶
太祖皇帝爲前鋒行六十里擒其保義節度使濠¶
泗楚海都應援使陳承昭以歸所獲戰船燒沈之¶
餘得三百餘艘士卒殺溺之餘得七千餘人唐之¶
<pb:KR2c0001_SBCK_042-119a>¶
戰船在淮上者於是盡矣　郭廷謂使者自金陵¶
還知唐不能救命録事參軍鄱陽李延鄒草降表¶
延鄒責以忠義廷謂以兵臨之延鄒擲筆曰大丈¶
夫終不&KR0018;國爲叛臣作降表廷謂斬之舉濠州降¶
得兵萬人糧數萬斛唐主賞李延鄒之子以官壬¶
戍帝濟淮至楚州營于城西北乙丑唐雄武軍使¶
知漣水縣事崔萬迪降丙寅以郭廷謂爲亳州防¶
禦使戊辰帝攻楚州克其月城庚午郭廷謂見於¶
行宫帝曰朕南征以來江南諸將敗亡相繼獨卿¶
能斷渦口浮梁破定逺寨所以報國足矣濠州小¶
城使李璟自守能守之乎使將濠州兵攻天長帝¶
<pb:KR2c0001_SBCK_042-119b>¶
遣鐵&KR0016;左廂都指揮使武守𤦺將&KR0016;數百趣楊州¶
至高郵唐人悉焚楊州官府民居驅其人南度江¶
後數日周兵至城中餘癃病十餘人而巳癸酉守¶
𤦺以聞帝聞泰州無僃遣兵襲之丁丑拔泰州¶
五年春正月丁亥右龍武將軍王漢璋奏克海州¶
　己丑以侍衛馬軍都指揮使韓令坤權楊州軍¶
府事　上欲引戰艦自淮入江阻北神堰不得度¶
欲鑿楚州西北鸛水以通其道遣使行視還言地¶
形不便計功甚多上自往視之授以規畫發楚州¶
民夫浚之旬日而成用功甚省巨艦數百艘皆逹¶
于江唐人大驚以爲神　壬辰拔靜海軍始通呉¶
<pb:KR2c0001_SBCK_042-120a>¶
越之路先是帝遣左諌議大夫長安尹日就等使¶
呉越語之曰卿今去雖汎海比還淮南巳平當陸¶
歸耳巳而果然　周兵攻楚州踰四旬唐楚州防¶
禦使張彦卿固守不下乙巳帝自督諸將攻之𪧐¶
於城下丁未克之彦卿與都監鄭昭業猶帥衆拒¶
戰矢刃皆盡彦卿舉繩床以𨷖而死所部千餘人¶
至死無一人降者　荆南節度使髙保融遣指揮¶
使魏璘將戰船百艘東下㑹伐唐至于鄂州　唐¶
以天長爲雄州以建武軍使易文贇爲剌史二月¶
甲寅文贇舉城降　戊午帝發楚州丁卯至楊州¶
命韓令坤發丁夫萬餘築故城之東南隅爲小城¶
<pb:KR2c0001_SBCK_042-120b>¶
以治之　乙亥黃州剌史司超奏與控鶴右廂都¶
指揮使王審𤦺攻唐舒州擒其剌史施仁望　三¶
月壬午朔帝如泰州　唐太弟景遂前後凡十表¶
辭位且言今國危不能扶請出就藩鎭燕王弘冀¶
嫡長有軍功宜爲嗣謹奉上太弟寳冊齊王景逹¶
亦以敗軍辭元帥唐主立景遂爲𣈆王加天䇿上¶
將軍江南西道兵馬元帥洪州大都督太尉尚書¶
令以景逹爲浙西道元帥潤州大都督景逹以浙¶
西方用兵固辭攺撫州大都督立弘冀爲皇太子¶
參決庶政　辛卯上如迎鑾鎭屢至江口遣水軍¶
擊唐兵破之上聞唐戰艦數百艘泊東㳍州將趣¶
<pb:KR2c0001_SBCK_042-121a>¶
海口扼蘇杭路遣殿前都虞候慕容廷釗將歩&KR0016;¶
右神武統軍宋延渥將水軍循江而下甲午延釗¶
奏大破唐兵於東㳍州上遣李重進將兵趣廬州¶
唐主聞上在江上恐遂南度又恥降號稱藩乃遣¶
兵部侍郎陳覺奉表請傳位於太子弘冀使聽命¶
於中國時淮南惟廬州舒蘄黃未下丙申覺至迎¶
鑾見周兵之盛白上請遣人度江取表獻四州之¶
地畫江爲境以求息兵辭指甚哀上曰朕本興師¶
止取江北今爾主能舉國内附朕復何求覺拜謝¶
而退丁酉覺請遣其屬閤門承旨劉承遇如金陵¶
上賜唐主書稱皇帝恭問江南國主慰納之戊戍¶
<pb:KR2c0001_SBCK_042-121b>¶
呉越奏遣上直都指揮使處州剌史邵可遷秀州¶
剌史路彦銖以戰艦四百艘士卒萬七千人屯通¶
州南岸唐主復遣劉承遇奉表稱唐國主請獻江¶
北四州歳輸貢物數十萬於是江北悉平得州十¶
四縣六十庚子上賜唐主書諭以縁江諸軍及兩¶
浙湖南荆南兵竝當罷歸其廬蘄黃三道亦令斂¶
兵近外俟彼將士及家屬皆就道可遣人召將校¶
以城邑付之江中舟艦有須往來者竝令就北岸¶
引之辛丑陳覺辭行又賜唐主書諭以不必傳位¶
於子壬寅上自迎鑾復如楊州癸卯詔呉越荆南¶
軍各歸本道賜錢弘俶犒軍帛三萬匹高保融一¶
<pb:KR2c0001_SBCK_042-122a>¶
萬匹甲辰置保信軍於盧州以右龍武統軍趙匡¶
賛爲節度使丙午唐主遣馮延已獻銀錢絹茶穀¶
共百萬以犒軍已酉命宋延渥將水軍三千泝江¶
廵警庚戍敕故淮南節度使揚行密故昇府節度¶
使徐温等墓竝量給守戸其江南羣臣墓在江北¶
者亦委長吏以時檢校辛亥唐主遣其臨汝公徐¶
遼代巳來上壽　五月詔賞勞南征士卒及淮南¶
新附之民　辛卯以¶
太祖皇帝領忠武節度使　唐主避周諱更名景¶
下令去帝號稱國主凡天子儀制皆有降損去年¶
號用周正朔仍告于太廟左僕射同平章事馮延¶
<pb:KR2c0001_SBCK_042-122b>¶
巳罷爲太子太傅門下侍郎同平章事嚴續罷爲¶
少傅樞密使兵部侍郎陳覺罷守本官初馮延已¶
以取中原之䇿說唐主由是有寵延已常笑烈祖¶
戢兵爲齷齪曰安陸所喪纔數千兵爲之輟食咨¶
嗟者旬日此田舎翁識量耳安足與成大事豈如¶
今上暴師數萬於外而擊毬宴樂無異平日眞英¶
主也延已與其黨談論常以天下爲已任更相唱¶
和翰林學士常夢錫屢言延己等浮誕不可信唐¶
王不聽夢錫曰奸言似忠陛下不悟國必亡矣及¶
臣服於周延已之黨相與言有謂周爲大朝者夢¶
錫大笑曰諸分常欲致君堯舜何意今日自爲小¶
<pb:KR2c0001_SBCK_042-123a>¶
朝邪衆黙然自唐主内附帝止因使者賜書未嘗¶
遣使至其國已酉始命大府卿馮延魯衛尉少卿¶
鍾謨使于唐賜以御衣玉帶等及犒軍帛十萬并¶
今年欽天曆劉承遇之還金陵也唐主使陳覺白¶
帝以江南無鹵田願得海陵鹽監南屬以贍軍帝¶
曰海陵在江北難以交居當别有處分至是詔嵗¶
支鹽三十萬斛以給江南所俘獲江南士卒稍稍¶
歸之　秋八月辛丑馮延魯鍾謨來自唐唐主手¶
表謝恩其略曰天地之恩厚矣父母之恩深矣子¶
不謝父人何報天惟有赤心可酬大造又乞比藩¶
方賜詔書又稱有情事令鍾謨上奏乞令早還唐¶
<pb:KR2c0001_SBCK_042-123b>¶
主復令謨白帝欲傳位太子九月丁巳以延魯爲¶
刑部侍郎謨爲給事中已未先遣謨還賜書諭以¶
未可傳位之意唐主復遣吏部尚書知樞密院殷¶
崇義來賀天清節　冬十一月乙丑唐主復遣禮¶
部侍郎鍾謨入見　&KR0004;唐大傅兼中書令楚國公¶
宋齊丘多樹朋黨欲以專固朝&KR0096;躁進之士争附¶
之推奬以爲國之元老樞宻使陳覺副使李徴古¶
恃齊丘之勢尤驕慢及許文稹等敗於紫金山覺¶
與齊丘景逹自濠州遁歸國人忷懼唐主嘗歎曰¶
吾國家一朝至此因泣下徴古曰陛下當治兵以¶
扞敵涕泣何爲豈飲酒過量邪將乳毋不至邪唐¶
<pb:KR2c0001_SBCK_042-124a>¶
主色變而徴古舉止自&KR0002;㑹司天奏天文有變人¶
主宜避位禳災唐主乃曰禍難方殷吾欲釋去萬¶
機棲心沖寂誰可以托國者徴古曰宋公造國手¶
也陛下如厭萬機何不舉國授之覺曰陛下深居¶
禁中國事皆委宋公先行後聞臣等時入侍談釋¶
老而已唐主心愠即命中書舎人豫章陳喬草詔¶
行之喬惶恐請見曰陛下一署此詔臣不復得見¶
矣因極言其不可唐主𥬇曰爾亦知其非邪乃止¶
由是因晉王出鎭以徴古爲之副覺自周還亦罷¶
近職鍾謨素與李徳明善以徳明之死怨齊丘及¶
奉使歸唐言於唐主曰齊丘乗國之危遽謀篡&KR0060;¶
<pb:KR2c0001_SBCK_042-124b>¶
陳覺李徴古爲之羽翼理不可容陳覺之自周還¶
矯以帝命謂唐主曰聞江南連歳拒命皆宰相嚴¶
續之謀當爲我斬之唐主知覺素與續有隙固未¶
之信鍾謨請覆之於周唐主乃因謨復命上言乆¶
拒王師皆臣愚迷非續之罪帝聞之大驚曰審如¶
此則續乃忠臣朕爲天下主豈教人殺忠臣乎謨¶
還以白唐主唐主欲誅齊丘等復遣謨入禀於帝¶
帝以異國之臣無所可否十二月巳亥唐主命知¶
樞密院殷崇義草詔暴齊丘覺徴古罪惡聽齊丘¶
歸九華山舊隱官爵悉如故覺責授國子博士宣¶
州安置徴古削奪官爵賜自盡黨與皆不問遣使¶
<pb:KR2c0001_SBCK_042-125a>¶
告于周¶
六年春正月唐宋齊丘至九華山唐主命鎻其第¶
穴墻給飲食齊丘歎曰吾昔獻謀幽讓皇帝族於¶
㤗州宜其及此乃縊而死諡曰醜繆　夏六月唐¶
清源節度使留從效遣使入貢請置進奏院於亰¶
師直隷中朝戊寅詔報以江南近服方務綏懷卿¶
乆奉金陵未可攺圖若置邸上都與彼抗衡受而¶
有之罪在於朕卿逺修職貢足表忠勤勉事舊君¶
且宜如故如此則於卿篤始終之義於朕盡柔逺¶
之宜惟乃通方諒逹予意唐主遣其子紀公從善¶
與鍾謨俱入貢上問謨曰江南亦治兵修守僃乎¶
<pb:KR2c0001_SBCK_042-125b>¶
對曰既臣事大國不敢復爾上曰不然曏時則為¶
仇敵今日則為一家吾與汝國大義巳定保無它¶
虞然人生難期至於後世則事不可知歸語汝主¶
可及吾時完城郭繕甲兵據守要害為子孫計謨¶
歸以告唐主唐主乃城金陵凡諸州城之不完者¶
葺之戌兵少者益之¶
臣光曰或問臣五代帝王唐莊宗周世宗皆稱英¶
武二主孰賢臣應之曰夫天子𫠦以統治萬國討¶
其不服撫其微弱行其號令一其法度敦明信義¶
以兼愛兆民者也莊宗既滅梁海内震動湖南馬¶
氏遣子希範入貢莊宗曰比聞馬氏之業終為髙¶
<pb:KR2c0001_SBCK_042-126a>¶
郁𫠦奪今有兒如此郁豈能得之哉郁馬氏之良¶
佐也希範兄希聲聞莊宗言卒矯其父命而殺之¶
此乃市道商賈之𫠦為豈帝王之體㢤盖莊宗善¶
戰者也故能以弱𣈆勝强梁既得之曽不數年外¶
内離叛置身無𫠦誠由知用兵之術不知為天下¶
之道故也世宗以信令御羣臣以正義責諸國王¶
環以不降受賞劉仁瞻以堅守蒙襃嚴續以盡忠¶
𫉬存蜀兵以反覆就誅馮道以失節&KR0013;棄張羙以¶
私㤙見踈江南未服則親犯矢石期於必克既服¶
則愛之如子推誠盡言為之逺慮其宏䂓大度豈¶
得與莊宗同日語㢤書曰無偏無黨王道蕩蕩又¶
<pb:KR2c0001_SBCK_042-126b>¶
曰大&KR0022;畏其力小&KR0022;懐其惠世宗近之矣¶
通鑑紀事本末卷第四十二¶
<pb:KR2c0001_SBCK_042-127a>¶
