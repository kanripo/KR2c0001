# -*- mode: mandoku-view -*-
#+TITLE: 通鑑紀事本末
#+DATE: 2015-09-23 10:03:06
#+PROPERTY: LASTPB  <md:KR2c0001_SBCK_024-1a>
#+PROPERTY: JUAN 25


<md:KR2c0001_SBCK_025-1a>¶
<pb:KR2c0001_WYG_025-1a>
欽定四庫全書
　通鑑紀事本末卷二十五¶上
　　　　　　　　　　　　　宋　袁樞　撰
　　周滅齊¶
陳文帝天嘉三年齊主之為長廣王也清都和士¶開以
善握槊彈琵琶有寵辟為開府行參軍及即¶位累遷
給事黄門侍郎¶
四年齊侍中開府儀同三司和士開有寵於齊主¶齊主
<pb:KR2c0001_WYG_025-1b>
外朝視事或在内宴賞湏㬰之間不得不與¶士開相見
或累日不歸一日數入或放還之後俄¶傾即追未至之
間連騎督趣姦謟百端寵愛日隆¶前後賞賜不可勝紀
每侍左右言辭容止極諸鄙¶䙝以夜繼晝無復君臣之
禮常謂帝曰自古帝王<md:KR2c0001_SBCK_025-1b>¶盡為灰土堯舜桀紂竟復何異
陛下宜及少壯極¶意為樂縱横行之一日取快可敵千
年國事盡付¶大臣何慮不辦無為自勤約也帝大悦於
是委趙¶彦深掌官爵元文遥掌財用唐邕掌外騎兵信
<pb:KR2c0001_WYG_025-2a>
都¶馮子琮胡長粲掌東宫帝三四日一視朝書數字¶而
已略無所言須㬰罷入長粲僧敬之子也帝使¶士開與
胡后握槊河南康獻王孝瑜諫曰皇后天¶下之母豈可
與臣下接手孝瑜又言趙郡王叡其¶父死扵非命不可
親近由是叡及士開共譖之士¶開言孝瑜奢僭叡言山
東唯聞河南王不聞有陛¶下帝由是忌之孝瑜竊與爾
朱御女言帝聞之大<md:KR2c0001_SBCK_025-2a>¶怒夏六月庚申頓飲孝瑜酒三十
七盃孝瑜體肥¶大腰帶十圍帝使左右婁子彦載以出
<pb:KR2c0001_WYG_025-2b>
酖之扵車¶至西華門煩躁投水而絶贈太尉録尚書事
諸侯¶在宫中者莫敢舉聲唯河間王孝琬大哭而出¶
六年齊著作郎祖珽有文學多技藝而疎率無行¶嘗為
髙祖中外府功曹因宴失金叵羅於珽髻上¶得之又坐
詐盜官粟三千石鞭二百配甲坊顯祖¶時珽為秘書丞
盜華林遍略及有它𧷢當絞除名¶為民顯祖雖憎其數
犯法而愛其才技令直中書¶省世祖為長廣王珽為胡
桃油獻之因言殿下有¶非常骨法孝徵夢殿下乗龍上
<pb:KR2c0001_WYG_025-3a>
天王曰若然當使<md:KR2c0001_SBCK_025-2b>¶兄大富貴及即位擢拜中書侍郎遷
散騎常侍與¶和士開共為姦謟珽私說士開曰君之寵
幸振古¶無比宫車一日晚駕欲何以克終士開因從問
計¶珽曰宜說主上云文襄文宣孝昭之子俱不得立¶今
宜令皇太子早踐大位以定君臣之分若事成¶中宫少
主必皆徳君此萬全計也請君微說主上¶令粗解珽當
自外上表論之士開許諾㑹有彗星¶見太史奏云彗除
舊布新之象當有易主珽於是¶上書言陛下雖為天子
<pb:KR2c0001_WYG_025-3b>
未為極貴宜傳位東宫且¶以上應天道并上魏顯祖禪
子故事齊主從之丙¶子使太宰叚韶持節奉皇帝璽綬
傳位於太子緯<md:KR2c0001_SBCK_025-3a>¶太子即皇帝位於晉陽宫大赦改元天
統又詔以¶太子妃斛律氏為皇后於是羣公上世祖尊
號為¶太上皇帝軍國大事咸以聞使黄門侍郎馮子琮¶
尚書左丞胡長粲輔導少主出入禁中専典敷奏¶子琮
胡后之妺夫也祖珽拜祕書監加儀同三司¶大被親寵
見重二宫　齊世祖之為長廣王也數¶為顯祖所捶心
<pb:KR2c0001_WYG_025-4a>
常銜之顯祖毎見祖珽常呼為賊¶故珽亦怨之且欲求
媚於世祖乃說世祖曰文宣¶狂暴何得稱文既非創業
何得稱祖若文宣為祖¶陛下萬歲後當何所稱帝從之
己丑改諡太祖獻¶武皇帝為神武皇帝廟號髙祖獻明
皇后為武明<md:KR2c0001_SBCK_025-3b>¶皇后令有司更議文宣諡號　十二月庚
午齊改¶諡文宣皇帝為景烈皇帝廟號威宗¶
天康元年冬十二月齊河間王孝琬怨執政為草¶人而
射之和士開祖珽譖之於上皇曰草人以擬¶聖躬也又
<pb:KR2c0001_WYG_025-4b>
前突厥至并州孝琬脱兠鍪抵地云我¶豈老嫗須著此
物此言屬大家也又魏世謡言河¶南種榖河北生白楊
樹端金雞鳴河南北者河間¶也孝琬將建金雞大赦耳
上皇頗惑之㑹孝琬得¶佛牙置第内夜有光上皇聞之
使捜之得填庫矟¶幡數百上皇以為反具収訊諸姫有
陳氏者無寵¶誣孝琬云孝琬常畫陛下像而哭之其實
世宗像<md:KR2c0001_SBCK_025-4a>¶也上皇怒使武衛赫連輔𤣥倒鞭撾之孝琬呼
叔¶上皇曰何敢呼我為叔孝琬曰臣神武皇帝嫡孫¶文
<pb:KR2c0001_WYG_025-5a>
襄皇帝嫡子魏孝靜皇帝之甥何為不得呼叔¶上皇愈
怒折其兩脛而死安徳王延宗哭之淚赤¶又為草人鞭
而訊之曰何故殺我兄奴告之上皇¶覆延宗於地馬鞭
鞭之二百㡬死¶
臨海王光大元年　齊秘書監祖珽與黄門侍郎¶劉逖
友善珽欲求宰相乃疏趙彦深元文遥和士¶開罪狀令
逖奏之逖不敢通彦深等聞之先詣上¶皇自陳上皇大
怒執珽詰之珽固陳士開文遥彦¶深等朋黨弄權賣官
<pb:KR2c0001_WYG_025-5b>
鬻獄事上皇曰爾乃誹謗我<md:KR2c0001_SBCK_025-4b>¶珽曰臣不敢誹謗陛下取
人女上皇曰我以其飢¶饉収飬之耳珽曰何不開倉振
給乃買入後宫乎¶上皇益怒以刀鐶築其口鞭杖亂下
將撲殺之珽¶呼曰陛下勿殺臣臣為陛下合金丹遂得
少寛珽¶曰陛下有一范増不能用上皇又怒曰爾自比
范¶増以我為項羽邪珽曰項羽布衣帥烏合之衆五¶年
而成覇業陛下藉父兄之資纔得至此臣以為¶項羽未
易可輕上皇愈怒令以土塞其口珽且吐¶且言乃鞭二
<pb:KR2c0001_WYG_025-6a>
百配甲坊尋徙光州敕令牢掌别駕¶張奉福曰牢者地
牢也乃置地牢中桎梏不離身¶夜以蕪菁子為燭眼為
所熏由是失明<md:KR2c0001_SBCK_025-5a>¶二年齊尚書左僕射徐之才善醫上皇有疾之才¶療之
既愈中書監和士開欲得次遷乃出之才為¶兖州刺史
夏五月癸夘以尚書右僕射胡長仁為¶左僕射和士開
為右僕射長仁太上皇后之兄也¶　冬十月辛巳齊以
和士開為左僕射中書監唐邕¶為右僕射十一月齊上
<pb:KR2c0001_WYG_025-6b>
皇疾作驛追徐之才未¶至辛未疾亟以後事屬和士開
握其手曰勿負我¶也遂殂於士開之手明日之才至復
遣還州士開¶祕喪三日不發黄門侍郎馮子琮問其故
士開曰¶神武文襄之喪皆祕不發今至尊年少恐王公
有¶貳心者意欲盡追集於凉風堂然後與公議之士<md:KR2c0001_SBCK_025-5b>¶開
素忌太尉録尚書事趙郡王叡及領軍婁定逺¶子琮恐
其矯遺詔出叡於外奪定逺禁兵乃說之¶曰大行先已
傳位於今上羣臣富貴者皆至尊父¶子之恩但令在内
<pb:KR2c0001_WYG_025-7a>
貴臣一無改易王公必無異志¶世異事殊豈得與覇朝
相比且公不出宫門已數¶日升遐之事行路皆傳久而
不舉恐有佗變士開¶乃發喪丙子大赦戊寅尊太上皇
后為皇太后侍¶中尚書左僕射元文遥以馮子琮胡太
后之妺夫¶恐其賛太后干預朝政與趙郡王叡和士開
謀出¶子琮為鄭州刺史¶
宣帝太建元年春二月齊以司空徐顯秀為太尉<md:KR2c0001_SBCK_025-6a>¶并省
尚書令婁定逺為司空初侍中尚書右僕射¶和士開為
<pb:KR2c0001_WYG_025-7b>
世祖所親狎出入卧内無復期度遂得¶幸於胡后及世
祖殂齊主以士開受顧托深委任¶之威權益盛與婁定
逺及録尚書事趙彦深侍中¶尚書左僕射元文遥開府
儀同三司唐邕領軍綦¶連猛高阿那肱度支尚書胡長
粲俱用事時號八¶貴太尉趙郡王叡大司馬馮翊王潤
安徳王延宗¶與婁定逺元文遥皆言於齊主請出士開
為外任¶㑹胡太后觴朝貴於前殿叡面陳士開罪失云
士¶開先帝弄臣城狐社鼠受納貨賂穢亂宫掖臣等¶義
<pb:KR2c0001_WYG_025-8a>
無杜口冒死陳之太后曰先帝在時王等何不<md:KR2c0001_SBCK_025-6b>¶言今日
欲欺孤寡邪且飲酒勿多言叡等詞色愈¶厲儀同三司
安吐根曰臣本商胡得在諸貴行末¶既受厚恩豈敢惜
死不出士開朝野不定太后曰¶異日論之王等且散叡
等或投冠扵地或拂衣而¶起明日叡等復詣雲龍門令
文遥入奏之三返太¶后不聼左丞相叚韶使胡長粲傳
太后言曰梓宫¶在殯事太怱怱欲王等更思之叡等遂
皆拜謝長¶粲復命太后曰成妺母子家者兄之力也厚
<pb:KR2c0001_WYG_025-8b>
賜叡¶等罷之太后及齊主召問士開對曰先帝於羣臣¶
之中待臣最厚陛下諒闇始爾大臣皆有覬覦今¶若出
臣正是翦陛下羽翼宜謂叡等云文遥與臣<md:KR2c0001_SBCK_025-7a>¶並為先帝
任用豈可一去一留並可用為州且出¶納如舊待過山
陵然後遣之叡等謂臣真出心必¶喜之帝及太后然之
告叡等如其言乃以士開為¶兖州刺史文遥為西兖州
刺史葬畢叡等促士開¶就路太后欲留士開過百日叡
不許數日之内太¶后數以為言有中人知太后宻㫖者
<pb:KR2c0001_WYG_025-9a>
謂叡曰太后¶意既如此殿下何宜苦違叡曰吾受委不
輕今嗣¶主㓜冲豈可使邪臣在側不守之以死何靣戴
天¶遂更見太后苦言之太后令酌酒賜叡叡正色曰¶今
論國家大事非為巵酒言訖遽出士開載美女¶珠簾詣
婁定逺謝曰諸貴欲殺士開蒙王力特全<md:KR2c0001_SBCK_025-7b>¶其命用為方
伯今當奉别謹上二女子一珠簾定¶逺喜謂士開曰欲
還入不士開曰在内久不自安¶今得出實遂本志不願
更入但乞王保䕶長為大¶州刺史足矣定逺信之送至
<pb:KR2c0001_WYG_025-9b>
門士開曰今當逺出¶願得一辭覲二宫定逺許之士開
由是得見太后¶及帝進説曰先帝一旦登遐臣愧不能
自死觀朝¶貴意勢欲以陛下為乾明臣出之後必有大
變臣¶何面目見先帝於地下因慟哭帝太后皆泣問計¶
安出士開曰臣已得入復何所慮正須數行詔書¶耳於
是詔出定逺為青州刺史責趙郡王叡以不¶臣之罪旦
日叡將復入諌妻子咸止之叡曰社稷<md:KR2c0001_SBCK_025-8a>¶事重吾寧死事
先皇不忍見朝廷顛沛至殿門又¶有人謂曰殿下勿入
<pb:KR2c0001_WYG_025-10a>
恐有變叡曰吾上不負天死¶亦無恨入見太后太后復
以為言叡執之彌固出¶至永巷遇兵執送華林園雀離
佛院令劉桃枝拉¶殺之叡乆典朝政清正自守朝野寃
惜之復以士¶開為侍中尚書左僕射定逺歸士開所遺
加以餘¶珍賂之　齊主年少多嬖寵武衛將軍髙阿那
肱¶素以謟佞為世祖及和士開所厚世祖多令在東¶宫
侍齊主由是有寵累遷并省尚書令封淮隂王¶世祖簡
都督二十人使侍衛東宫昌黎韓長鸞預¶焉齊主獨親
<pb:KR2c0001_WYG_025-10b>
愛長鸞長鸞名鳳以字行累遷侍中<md:KR2c0001_SBCK_025-8b>¶領軍總知内省機
密宫婢陸令萱者其夫漢陽駱¶超坐謀叛誅令萱配掖
庭子提婆亦沒為奴齊主¶之在襁褓令萱保飬之令萱
巧黠善取媚有寵於¶胡太后宫掖之中獨擅威福封為
郡君和士開髙¶阿那肱皆為之養子齊主以令萱為女
侍中令萱¶引提婆入侍齊主朝夕戱狎累遷至開府儀
同三¶司武衛大將軍宫人穆舍利者斛律后之從婢也¶
有寵於齊主令萱欲附之乃為之養母薦為𢎞徳¶夫人
<pb:KR2c0001_WYG_025-11a>
因令提婆冒姓穆氏然和士開用事最久諸¶幸臣皆依
附之以固其寵齊王思祖珽就囚流中¶除海州刺史珽
乃遺陸媪弟儀同三司悉逹書曰<md:KR2c0001_SBCK_025-9a>¶趙彦深心腹隂沈欲
行伊霍事儀同姊弟豈得平¶安何不早用智士邪和士
開亦以珽有膽略欲引¶為謀主乃棄舊怨虚心待之與
陸媪言扵帝曰襄¶宣昭三帝之子皆不得立今至尊獨
在帝位者祖¶孝徵之力也人有功不可不報孝徵心行
雖薄竒¶略出人緩急可使且其人已盲必無反心請呼
<pb:KR2c0001_WYG_025-11b>
取¶問以籌䇿齊主從之召入為祕書監加開府儀同¶三
司士開譖尚書令隴東王胡長仁驕恣出為齊¶州刺史
長仁怨憤謀遣刺客殺士開事覺士開與¶珽謀之珽引
漢文帝誅薄昭故事遂遣使就州賜¶死<md:KR2c0001_SBCK_025-9b>¶二年秋七月甲寅齊以中領軍和士開為尚書令¶賜爵
淮陽王士開威權日盛朝士不知廉耻者或¶為之假子
與富商大賈同在伯仲之列¶
三年春二月壬寅齊以蘭陵王長恭為太尉趙彦¶深為
<pb:KR2c0001_WYG_025-12a>
司空和士開錄尚書事徐之才為尚書令唐¶邕為左僕
射吏部尚書馮子琮為右僕射仍攝選¶子琮素謟附士
開至是自以太后親屬且典選頗¶擅引用人不復啟禀
由是與士開有隙　夏四月¶壬午齊以琅邪王儼為太
保琅邪王儼以和士開¶穆提婆等專横奢縦意甚不平
二人相謂曰琅邪¶王眼光奕奕數歩射人向者暫對不
覺汗出吾輩<md:KR2c0001_SBCK_025-10a>¶見天子奏事尚不然由是忌之乃出儼居
北宫五¶日一朝不得無時見太后儼之除太保也餘官
<pb:KR2c0001_WYG_025-12b>
悉¶解猶帶中丞及京畿士開等以北城有武庫欲移¶儼
於外然後奪其兵權治書侍御史王子宜與儼¶所親開
府儀同三司髙舍洛中常侍劉辟彊說儼¶曰殿下被䟽
正由士開間構何可出北宫入民間¶也儼謂侍中馮子
琮曰士開罪重兒欲殺之何如¶子琮心欲廢帝而立儼
因勸成之儼令子宜表彈¶士開罪請禁推子琮雜佗文
書奏之齊主不審省¶而可之儼誑領軍庫狄伏連曰奉
敕令領軍収士¶開伏連以告子琮且請覆奏子琮曰琅
<pb:KR2c0001_WYG_025-13a>
邪受敕何<md:KR2c0001_SBCK_025-10b>¶必更奏伏連信之發京畿軍士伏於神虎門
外并¶戒門者不聽士開入秋七月庚午旦士開依常早¶
參伏連前執士開手曰今有一大好事王子宜授¶以一
函云有敕令王向臺因遣軍士護送儼遣都¶督馮永洛
就臺斬之儼本意唯殺士開其黨因逼¶儼曰事既然不
可中止儼遂帥京畿軍士三千餘¶人屯千秋門帝使劉
桃枝將禁兵八十人召儼桃¶枝遥拜儼命反縳將斬之
禁兵散走帝又使馮子¶琮召儼儼辭曰士開昔來寔合
<pb:KR2c0001_WYG_025-13b>
萬死謀廢至尊剃¶家家髮為尼臣為是矯詔誅之尊兄
若欲殺臣不¶敢逃罪若赦臣願遣姊姊來迎臣即入見
姊姊謂<md:KR2c0001_SBCK_025-11a>¶陸令萱也儼欲誘出殺之令萱執刀在帝後聞
之¶戰栗帝又使韓長鸞召儼儼將入劉辟彊牽衣諌¶曰
若不斬穆提婆母子殿下無由得入廣寧王孝¶珩安徳
王延宗自西來曰何不入辟彊曰兵少延¶宗顧衆而言
曰孝昭帝殺楊遵彦止八十人今有¶數千何謂少帝泣
啟太后曰有緣復見家家無縁¶永别乃急召斛律光儼
<pb:KR2c0001_WYG_025-14a>
亦召之光聞儼殺士開撫¶掌大笑曰龍子所為固自不
似凡人入見帝扵永¶巷帝帥宿衛者歩騎四百授甲將
出戰光曰小兒¶輩弄兵與交手即亂鄙諺云奴見大家
心死至尊¶宜自至千秋門琅邪必不敢動帝從之光歩
道使<md:KR2c0001_SBCK_025-11b>¶人走出曰大家來儼徒駭散帝駐馬橋上遥呼之¶
儼猶立不進光就謂曰天子弟殺一夫何所苦執¶其手
强引以前請於帝曰琅邪王年少腸肥腦滿¶輕為舉措
稍長自不復然願寛其罪帝拔儼所帶¶刀鐶亂築辮頭
<pb:KR2c0001_WYG_025-14b>
良久乃釋之收庫狄伏連髙舍洛¶王子宜劉辟彊都督
翟顯貴於後園支解暴之都¶街帝欲盡殺儼府文武職
吏光曰此皆勳貴子弟¶誅之恐人心不安趙彦深亦曰
春秋責帥於是罪¶之各有差太后責問儼儼曰馮子琮
教兒太后怒¶遣使就内省以弓絃絞殺子琮使内參以
庫車載¶尸歸其家自是太后常置儼於宫中毎食必自
嘗<md:KR2c0001_SBCK_025-12a>¶之　九月齊祖珽說陸令萱出趙彦深為兖州刺¶史
齊主以珽為侍中陸令萱說帝曰人稱琅邪王¶聰明雄
<pb:KR2c0001_WYG_025-15a>
勇當今無敵觀其相表殆非人臣自專殺¶以來常懐恐
懼宜早為之計幸臣何洪珍等亦請¶殺之帝未決以食
轝密迎珽問之珽稱周公誅管¶叔季友酖慶父帝乃攜
儼之晉陽使右衛大將軍¶趙元侃誘儼執之元侃曰臣
昔事先帝見先帝愛¶王今寧就死不忍行此帝出元侃
為豫州刺史庚¶午帝啟太后曰明旦欲與仁威早出獵
夜四鼓帝¶召儼儼疑之陸令萱曰兄呼兒何為不去儼
出至¶永巷劉桃枝反接其手儼呼曰乞見家家尊兄桃<md:KR2c0001_SBCK_025-12b>¶
<pb:KR2c0001_WYG_025-15b>
枝以袖塞其口反袍䝉頭負出至大明宫鼻血滿¶面拉
殺之時年十四裹之以席埋於室内帝使啟¶太后太后
臨哭十餘聲即擁入殿遺腹四男皆幽¶死冬十月罷京
畿府入領軍　齊胡太后出入不¶節與沙門統曇獻通
諸僧至有戯呼曇獻為太上¶皇者齊主聞太后不謹而
未之信後朝太后見二¶尼恱而召之乃男子也於是曇
獻事亦發皆伏誅¶己亥帝自晉陽奉太后還鄴至紫陌
遇大風舍人¶魏僧伽習風角奏言即時當有暴逆事帝
<pb:KR2c0001_WYG_025-16a>
詐云鄴¶中有變彎弓纒弰馳入南城遣宦者鄧長顒幽
太¶后於北宫仍敕内外諸親皆不得與胡太后相見<md:KR2c0001_SBCK_025-13a>¶太
后或為帝設食帝亦不敢嘗¶
四年春二月庚寅齊以侍中祖珽為左僕射初胡¶太后
既幽於北宫珽欲以陸令萱為太后為令萱¶言魏保太
后故事且謂人曰陸雖婦人然實雄傑¶自女媧以來未
之有也令萱亦謂珽為國師國寶¶由是得僕射　齊尚
書左僕射祖珽勢傾朝野左¶丞相咸陽王斛律光惡之
<pb:KR2c0001_WYG_025-16b>
遥見輙罵曰多事乞索¶小人欲行何計又嘗謂諸將曰
邊境消息兵馬處¶分趙令恒與吾輩參論盲人掌機密
以來全不與¶吾輩語正恐誤國家事耳光嘗在朝堂垂
簾坐珽¶不知乗馬過其前光怒曰小人乃敢爾後珽在
内<md:KR2c0001_SBCK_025-13b>¶省言聲髙慢光適過聞之又怒珽覺之私賂光從¶奴
問之奴曰自公用事相王毎夜抱膝歎曰盲人¶入國必
破矣穆提婆求娶光庶女不許齊主賜提¶婆晉陽田光
言於朝曰此田神武帝以來常種禾¶飼馬數千匹以擬
<pb:KR2c0001_WYG_025-17a>
㓂敵今賜提婆無乃闕軍務也¶由是祖穆皆怨之斛律
后無寵珽因而間之光弟¶羡為都督幽州刺史行臺尚
書令亦善治兵士馬¶精彊鄣候嚴整突厥畏之謂之南
可汗光長子武¶都為開府儀同三司梁兖二州刺史光
雖貴極人¶臣性節儉不好聲色罕接賓客杜絶饋餉不
貪權¶勢毎朝廷㑹議常獨後言言輒合理或有表䟽令<md:KR2c0001_SBCK_025-14a>¶人執筆口占之務從省實行兵倣其父金之法營¶舍未
定終不入幕或竟日不坐身不脱介胄常為¶士卒先士
<pb:KR2c0001_WYG_025-17b>
卒有罪惟大杖撾背未嘗妄殺衆皆爭¶為之死自結髮
從軍未嘗敗北深為鄰敵所憚周¶勲州刺史韋孝寛密
為謡言曰百升飛上天明月¶照長安又曰髙山不推自
崩槲木不扶自舉令諜¶人傳之扵鄴鄴中小兒歌之於
路珽因續之曰盲¶老公背受大斧饒舌老母不得語使
其妻兄鄭道¶蓋奏之帝以問珽珽與陸令萱皆曰實聞
有之珽¶因解之曰百升者斛也盲老公謂臣也與國同
憂¶饒舌老母似謂女侍中陸氏也且斛律累世大將<md:KR2c0001_SBCK_025-14b>¶明
<pb:KR2c0001_WYG_025-18a>
月聲震闗西豊樂威行突厥女為皇后男尚公¶主謡言
甚可畏也帝以問韓長鸞長鸞以為不可¶事遂&KR0230;珽又
見帝請間唯何洪珍在側帝曰前得¶公啟即欲施行長
鸞以為無此理珽未對洪珍進¶曰若本無意則可既有
此意而不決行萬一泄露¶如何帝曰洪珍言是也然猶
未決㑹丞相府佐封¶士讓密啟云光前西討還敕令散
兵光引兵逼帝¶城將行不軌事不果而止家藏弩甲僮
奴千數毎¶遣使往豐樂武都所隂謀往來若不早圖恐
<pb:KR2c0001_WYG_025-18b>
事不¶可測帝遂信之謂何洪珍曰人心亦大靈我前疑¶
其欲反果然帝性怯恐即有變令洪珍馳召祖珽<md:KR2c0001_SBCK_025-15a>¶告之
欲召光恐其不從命珽請遣使賜以駿馬語¶云明日將
逰東山王可乗此同行光必入謝因而¶執之帝如其言
六月戊辰光入至涼風堂劉桃枝¶自後撲之不仆顧曰
桃枝常為如此事我不負國¶家桃枝與三力士以弓絃
罥其頸拉而殺之血流¶於地剗之迹終不滅於是下詔
稱其謀反并殺其¶子開府儀同三司世雄儀同三司恒
<pb:KR2c0001_WYG_025-19a>
伽祖珽使二¶千石郎刑祖信簿録光家珽於都省問所
得物祖¶信曰得弓十五宴射箭百刀七賜矟二珽厲聲
曰¶更得何物曰得棗杖二十束擬奴僕與人鬭者不¶問
曲直即杖之一百珽大慙乃下聲曰朝廷已加<md:KR2c0001_SBCK_025-15b>¶重刑郎
中何宜為雪及出人尤其抗直祖信慨然¶曰賢宰相尚
死我何惜餘生齊主遣使就州斬斛¶律武都又遣中領
軍賀拔伏恩乗驛捕斛律羡仍¶以洛州行臺僕射中山
獨孤永業代羡與大將軍¶鮮于桃枝發定州騎卒續進
<pb:KR2c0001_WYG_025-19b>
伏恩等至幽州門者¶曰使人衷甲馬有汗宜閉城門羡
曰敕使豈可疑¶拒出見之伏恩執而殺之初羡常以盛
滿為懼表¶解所職不許臨刑嘆曰富貴如此女為皇后
公主¶滿家常使三百兵何得不敗及其五子伏護世逹¶
世遷世辦世酋皆死周主聞光死為之大赦祖珽¶與侍
中髙元海共執齊政元海妻陸令萱之甥也<md:KR2c0001_SBCK_025-16a>¶元海數以
令萱密語告珽珽求為領軍齊主許之¶元海密言扵帝
曰孝徵漢人兩目又盲豈可為領¶軍因言珽與廣寧王
<pb:KR2c0001_WYG_025-20a>
孝珩交結由是中止珽求見¶自辨且言臣與元海素嫌
必元海譖臣帝弱顔不¶能諱以實告之珽因言元海與
司農卿尹子華等¶結為朋黨又以元海所泄密語告令
萱令萱怒出¶元海為鄭州刺史子華等皆被黜珽自是
専主機¶衡總知騎兵外兵事内外親戚皆得顯位帝常
令¶中要人扶侍出入直至永巷毎同御榻論決政事¶委
任之重羣臣莫比　秋八月庚午齊廢皇后斛¶律氏為
庶人　初齊胡太后自愧失徳欲求說於<md:KR2c0001_SBCK_025-16b>¶齊主乃飾其
<pb:KR2c0001_WYG_025-20b>
兄長仁之女置宫中令帝見之帝果¶悦納為昭儀及斛
律后廢陸令萱欲立穆夫人太¶后欲立胡昭儀力不能
遂乃卑辭厚禮以求令萱¶結為姊妹令萱亦以胡昭儀
寵幸方隆不得已與¶祖珽白帝立之戊子立皇后胡氏
　冬十月齊陸¶令萱欲立穆昭儀為皇后毎私謂齊主
曰豈有男¶為皇太子而身為婢妾者乎胡后有寵於帝
不可¶離間令萱乃使人行厭蠱之術旬朔之間胡后精¶
神恍惚言笑無恒帝漸畏而惡之令萱一旦忽以¶皇后
<pb:KR2c0001_WYG_025-21a>
服御衣被穆昭儀又别造寶帳爰及枕席器¶玩莫非珍
竒坐昭儀扵帳中謂帝曰有一聖女出<md:KR2c0001_SBCK_025-17a>¶將大家㸔之及
見昭儀令萱乃曰如此人不作皇¶后遣何物人作帝納
其言甲午立穆氏為右皇后¶以胡氏為左皇后　十二
月齊胡后之立非陸令¶萱意令萱一旦於太后前作色
而言曰何物親姪¶作如此語太后問其故令萱曰不可
道固問之乃¶曰語大家云太后行多非法不可以訓太
后大怒¶呼后出立剃其髮送還家辛丑廢胡后為庶人
<pb:KR2c0001_WYG_025-21b>
然¶齊主猶思之毎致物以通意自是令萱與其子侍¶中
穆提婆勢傾内外賣官鬻獄聚歛無厭毎一賜¶與動傾
府藏令萱則自太后以下皆受其指麾提¶婆則唐邕之
徒皆重迹屏氣殺生與奪唯意所欲<md:KR2c0001_SBCK_025-17b>¶五年春正月戊寅齊以并省尚書令髙阿那肱録¶尚書
事總知外兵及内省機密與侍中城陽王穆¶提婆領軍
大將軍昌黎王韓長鸞共處衡軸號曰¶三貴蠧國害民
日月滋甚長鸞弟萬歲子寶行寶¶信並開府儀同三司
<pb:KR2c0001_WYG_025-22a>
萬歲仍兼侍中寶行寶信皆¶尚公主毎羣臣旦參帝常
先引長鸞顧訪出後方¶引奏事官若不視事内省有急
事皆附長鸞奏聞¶軍國要密無不經手尤疾士人朝夕
宴私唯事譖¶訴常帶刀走馬未嘗安行瞋目張拳有噉
人之勢¶朝士咨事莫敢仰視動致呵叱毎罵云漢狗大
不¶可耐唯須殺之　齊自和士開用事以來政體隳<md:KR2c0001_SBCK_025-18a>¶紊
及祖珽執政頗收舉才望内外稱美珽復欲増¶損政務
沙汰人物官號服章並依故事又欲黜諸¶閹豎及羣小
<pb:KR2c0001_WYG_025-22b>
輩為致治之方陸令萱穆提婆議頗¶同異珽乃諷御史
中丞麗伯律令劾主書王子沖¶納賂知其事連提婆欲
使贓罪相及望因此并坐¶及令萱猶恐齊主溺扵近習
欲引后黨為援乃請¶以胡后兄君瑜為侍中中領軍又
徵君瑜兄梁州¶刺史君璧欲以為御史中丞令萱聞而
懐怒百方¶排毁出君瑜為金紫光禄大夫解中領軍君
璧還¶鎮梁州胡后之廢頗亦由此釋王子沖不問珽日¶
以益踈諸宦者更共譖之帝以問陸令萱令萱憫<md:KR2c0001_SBCK_025-18b>¶嘿不
<pb:KR2c0001_WYG_025-23a>
對三問乃下牀拜曰老婢應死老婢始聞和¶士開言孝
徵多才慱學意謂善人故舉之比來觀¶之大是奸臣人
寔難知老婢應死帝令韓長鸞撿¶案長鸞素惡珽得其
詐出敕受賜等十餘事帝以¶嘗與之重誓故不殺解珽
侍中僕射出為北徐州¶刺史珽求見帝長鸞不許遣人
推出栢閣珽坐不¶肯行長鸞令牽曵而出癸巳齊以領
軍穆提婆為¶尚書左僕射侍中中書監叚孝言為右僕
射孝言¶韶之弟也初祖珽執政引孝言為助除吏部尚
<pb:KR2c0001_WYG_025-23b>
書¶孝言凡所進擢非賄則舊求仕者或於廣㑹膝行¶跪
伏公自陳請孝言氣色揚揚以為己任隨事酬<md:KR2c0001_SBCK_025-19a>¶許將作
丞崔成忽扵衆中抗言曰尚書天下尚書¶豈獨叚家尚
書也孝言無辭以應惟厲色遣下而¶已既而與韓長鸞
等共構祖珽逐而代之　冬十¶月齊國子祭酒張雕以
經授齊主為侍讀帝甚重¶之雕與寵胡何洪珍相結穆
提婆韓長鸞等惡之¶洪珍薦雕為侍中加開府儀同三
司奏度支事大¶為帝所委信常呼博士雕自以出扵㣲
<pb:KR2c0001_WYG_025-24a>
賤致位大¶臣欲立效以報恩論議抑揚無所囬避省宫
掖不¶急之費禁約左右驕縱之臣數譏切寵要獻替帷¶
幄帝亦深倚仗之雕遂以澄清為己任意氣甚髙¶貴倖
皆側目隂謀䧟之尚書左丞封孝琰隆之之<md:KR2c0001_SBCK_025-19b>¶弟子也與
侍中崔季舒皆為祖珽所厚孝琰嘗謂¶珽曰公是衣冠
宰相異於餘人近習聞之大以為¶恨㑹齊主將如晉陽
季舒與張雕議以為壽陽被¶圍大軍出拒之信使往還
須禀節度且道路小人¶或相驚恐以為大駕向并州畏
<pb:KR2c0001_WYG_025-24b>
避南冦若不啟諌¶恐人情駭動遂與從駕文官連名進
諌時貴臣趙¶彦深唐邕叚孝言等意有異同季舒與爭
未決長¶鸞遽言於帝曰諸漢官連名總署聲云諌幸并
州¶其實未必不反宜加誅戮辛丑齊主悉召已署名¶者
集含章殿斬季舒雕孝琰及散騎常侍劉逖黄¶門侍郎
裴澤郭遵於殿庭家屬皆徙北邊婦女配<md:KR2c0001_SBCK_025-20a>¶奚官㓜男下
蠶室沒入貲産癸夘遂如晉陽¶
六年春正月齊主還鄴秋八月齊主如晉陽
<pb:KR2c0001_WYG_025-25a>
七年春正月齊主還鄴　二月齊主言語澁呐不¶喜見
朝士自非寵私昵狎未嘗交語性懦不堪人¶視雖三公
令録奏事莫得仰視皆略陳大指驚走¶而出承世祖奢
㤗之餘以為帝王當然後宫皆寶¶衣玉食一裙之費至
直萬匹競為新巧朝衣夕弊¶盛修宫苑窮極壯麗所好
不常數毁又復百工土¶木無時休息夜則然火照作寒
則以湯為泥鑿晉¶陽西山為大像一夜然油萬盆光照
宫中毎有災¶異冦盜不自貶損惟多設齋以為修徳好
<pb:KR2c0001_WYG_025-25b>
自彈琵<md:KR2c0001_SBCK_025-20b>¶琶為無愁之曲近侍和之者以百數民間謂之
無¶愁天子於華林園立貧兒村帝自衣藍縷之服行¶乞
其間以為樂又寫築西鄙諸城使人衣黒衣攻¶之帝自
帥内參拒鬭寵任陸令萱穆提婆髙阿那¶肱韓長鸞等
宰制朝政宦官鄧長顒陳徳信胡兒¶何洪珍等并參預
機權各引親黨超居顯位官由¶財進獄以賄成競為姦
謟蠧政害民舊蒼頭劉桃¶枝等皆開府封王其餘宦官
胡兒歌舞人見鬼人¶官奴婢等濫得富貴者殆將萬數
<pb:KR2c0001_WYG_025-26a>
庶姓封王者以¶百數開府千餘人儀同無數領軍一時
至二十人¶侍中中常侍數十人乃至狗馬及鷹亦有儀
同郡<md:KR2c0001_SBCK_025-21a>¶君之號有鬭雞號開府皆食其幹禄諸嬖幸朝夕¶
娯侍左右一戱之賞動踰巨萬既而府藏空竭乃¶賜二
三郡或六七縣使之賣官取直由是為守令¶者率皆富
商大賈競為貪縱賦繁役重民不聊生¶周髙祖謀伐齊
命邊鎮益儲偫加戍卒齊人聞之¶亦増修守禦柱國于
翼諫曰彊場相侵互有勝負¶徒損兵儲無益大計不如
<pb:KR2c0001_WYG_025-26b>
解嚴繼好使彼懈而無¶備然後乗間出其不意一舉可
取也周主從之韋¶孝寛上䟽陳三䇿其一曰臣在邊積
年頗見間隙¶不因際㑹難以成功是以往歳出軍徒有
勞費功¶績不立由失機㑹何者長淮之南舊為沃土陳
氏<md:KR2c0001_SBCK_025-21b>¶以破亡餘燼猶能一舉平之齊人厯年赴救喪敗¶而
返内離外叛計盡力窮讎敵有釁不可失也今¶大軍若
出軹關方軌而進兼與陳氏共為掎角并¶令廣州義旅
出自三鵶又募山南驍銳㳂河而下¶復遣北山稽胡絶
<pb:KR2c0001_WYG_025-27a>
其并晉之路凡此諸軍仍令各¶募關河之外勁勇之士
厚其爵賞使為前驅岳動¶川移雷駭電激百道俱進並
趨虜庭必當望旗奔¶潰所向摧殄一戎大定實在此機
其二曰若國家¶更為後圖未即大舉宜與陳人分其兵
勢三鵶以¶北萬春以南廣事屯田預為積貯募其驍悍
直為¶部伍彼既東南有敵戎馬相持我出竒兵破其彊<md:KR2c0001_SBCK_025-22a>¶場彼若興師赴援我則堅壁清野待其去逺還復¶出師
常以邊外之軍引其腹心之衆我無宿舂之¶費彼有奔
<pb:KR2c0001_WYG_025-27b>
命之勞一二年中必自離叛且齊氏昏¶暴政出多門鬻
獄賣官惟利是視荒滛酒色忌害¶忠良闔境嗷然不勝
其弊以此而觀覆亡可待然¶後乗間電掃事等摧枯其
三曰昔勾踐亡吳尚期¶十載武王取紂猶煩再舉今若
更存遵養且復相¶時臣謂宜還崇鄰好申其盟約安民
和衆通商惠¶工蓄銳養威觀釁而動斯乃長䇿逺馭坐
自兼并¶也書奏周主引開府儀同三司伊婁謙入内殿
從¶容謂曰朕欲用兵何者為先對曰齊氏沈溺倡優<md:KR2c0001_SBCK_025-22b>¶耽
<pb:KR2c0001_WYG_025-28a>
昏麴蘖其折衝之將斛律明月已斃於讒口上¶下離心
道路以目此易取也帝大笑三月丙辰使¶謙與小司冦
元衞聘於齊以觀釁　先是周主獨¶與齊王憲及内史
王誼謀伐齊又遣納言盧韞乗¶驛三日詣安州總管于
翼問䇿餘人皆莫之知秋¶七月丙子始召大將軍以上
於大徳殿告之丁丑¶下詔伐齊以柱國陳王純榮陽公
司馬消難鄭公¶逹奚震為前三軍總管趙王盛周昌公
侯莫陳瓊¶趙王招為後三軍總管齊王憲帥衆二萬趨
<pb:KR2c0001_WYG_025-28b>
黎陽¶隨公楊堅廣寧公薛迴將舟師三萬自渭入河梁¶
公侯莫陳芮帥衆二萬守太行道申公李穆帥衆<md:KR2c0001_SBCK_025-23a>¶三萬
守河陽道常山公于翼帥衆二萬出陳汝誼¶盟之兄孫
震武之子也周主將出河陽内史上士¶宇文㢸曰齊氏建
國於今累世雖曰無道藩鎮之¶位尚有其人今之出師
要須擇地河陽衝要精兵¶所聚盡力攻圍恐難得志如
臣所見出於汾曲戌¶小山平攻之易拔用武之地莫過
於此民部中大¶夫天水趙煚曰河南洛陽四面受敵縱
<pb:KR2c0001_WYG_025-29a>
得之不可¶以守請從河北直指太原傾其巢穴可一舉
而定¶遂伯下大夫鮑宏曰我彊齊弱我治齊亂何憂不¶
克但先帝往日屢出洛陽彼既有備毎用不捷如¶臣計
者進兵汾潞直掩晉陽出其不虞似為上䇿<md:KR2c0001_SBCK_025-23b>¶周主皆不
從宏泉之弟也壬午周主帥衆六萬直¶指河隂楊素請
帥其父麾下先驅周主許之　八¶月周師入齊境禁伐
樹踐稼犯者皆斬丁未周主¶攻河隂大城拔之齊王憲
㧞武濟進圍洛口拔東¶西二城縱火焚浮橋橋絶齊
<pb:KR2c0001_WYG_025-29b>
永橋大都督太安¶傅伏自永橋夜入中潬城周人既克
南城圍中潬¶二旬不下洛州刺史獨孤永業守金墉周
主自攻¶之不克永業通夜辦馬槽二千周人聞之以為
大¶軍且至而憚之九月齊右丞相髙阿那肱自晉陽¶將
兵拒周師至河陽㑹周主有疾辛酉夜引兵還¶水軍焚
其舟艦傅伏謂行臺乞伏貴和曰周師疲<md:KR2c0001_SBCK_025-24a>¶弊願得精騎
二千追擊之可破也貴和不許齊王¶憲于翼李穆所向
克捷降拔三十餘城皆棄而不¶守惟以王藥城要害令
<pb:KR2c0001_WYG_025-30a>
儀同三司韓正守之正尋¶以城降齊庚午周主還長安¶
八年秋九月周主謂羣臣曰朕去歲屬有疾疹遂¶不得
克平逋冦前入齊境備見其情彼之行師殆¶同兒戲况
其朝廷昏亂政由羣小百姓嗷然朝不¶謀夕天與不取
恐貽後悔前出河外直為拊背未¶扼其喉晉州本髙歡
所起之地鎮攝要重今往攻¶之彼必來援吾嚴軍以待
擊之必克然後乗破竹¶之勢鼓行而東足以窮其巢穴
混同文軌諸將多<md:KR2c0001_SBCK_025-24b>¶不願行帝曰機不可失有阻吾軍者
<pb:KR2c0001_WYG_025-30b>
當以軍法裁¶之冬十月己酉周主自將伐齊以越王盛
杞公亮¶隨公楊堅為右三軍譙王儉大將軍竇㤗廣化
公¶丘崇為左三軍齊王憲陳王純為前軍亮導之子¶也
丙辰齊主獵扵祁連池癸亥還晉陽先是晉州¶行臺左
丞張廷雋公直勤敏儲偫有備百姓安業¶彊場無虞諸
嬖倖惡而代之由是公私煩擾周主¶至晉州軍于汾曲
遣齊王憲將精騎二萬守雀鼠¶谷陳王純歩騎二萬守
千里徑鄭公逹奚震歩騎¶一萬守統軍川大將軍韓明
<pb:KR2c0001_WYG_025-31a>
歩騎五千守齊子嶺¶焉氏公尹升歩騎五千守鼓鍾鎮
涼城公辛韶歩<md:KR2c0001_SBCK_025-25a>¶騎五千守蒲津闗趙王招歩騎一萬自
華谷攻齊¶汾州諸城柱國宇文盛歩騎一萬守汾水闗
遣内¶史王誼監諸軍攻平陽城齊行臺僕射海昌王尉¶
相貴嬰城拒守相貴相願之兄也甲子齊集兵晉¶祠庚
午齊主自晉陽帥諸軍趣晉州周主日自汾¶曲至城下
督戰城中窘急庚午行臺左丞侯子欽¶出降扵周壬申
晉州刺史崔景嵩守北城夜遣使¶請降於周王軌帥衆
<pb:KR2c0001_WYG_025-31b>
應之未明周將北海叚文振¶杖槊與數十人先登與景
嵩同至尉相貴所抜佩¶刀刧之城上鼓譟齊兵大潰遂
克晉州虜相貴及¶甲士八千人齊主方與馮淑妃獵於
天池晉州告<md:KR2c0001_SBCK_025-25b>¶急者自旦至午驛馬三至右丞相髙阿那
肱曰大¶家正為樂邊鄙小小交兵乃是常事何急奏聞
至¶暮使更至云平陽已䧟乃奏之齊主將還淑妃請¶更
殺一圍齊主從之周齊王憲攻拔洪洞永安二¶城更圖
進取齊人焚橋守險軍不得進乃屯永安¶使永昌公椿
<pb:KR2c0001_WYG_025-32a>
屯雞栖原伐栢為菴以立營椿廣之¶弟也癸酉齊王分
軍萬人向千里徑又分軍出汾¶水關自帥大軍上雞栖
原宇文盛遣人告急齊王¶憲自救之齊師退盛追擊破
之俄而椿告齊師稍¶逼憲復還救之與齊對陳至夜不
戰㑹周主召憲¶還憲引兵夜去齊人見柏菴在不之覺
明日始知<md:KR2c0001_SBCK_025-26a>¶之齊主使高阿那肱將前軍先進仍節度諸
軍甲¶戍周以上開府儀同大將軍安定梁士彦為晉州¶
刺史留精兵一萬鎮之十一月己夘齊主至平陽¶周主
<pb:KR2c0001_WYG_025-32b>
以齊兵新集聲勢甚盛且欲西還以避其鋒¶開府儀同
大將軍宇文忻諫曰以陛下之聖武乗¶敵人之荒縱何
患不克若使齊得令主君臣協力¶雖湯武之勢未易平
也今主暗臣愚士無鬭志雖¶有百萬之衆實為陛下奉
耳軍正京兆王韶曰齊¶失紀綱於兹累世天奬周室一
戰而扼其喉取亂¶侮亡正在今日釋之而去臣所未喻
周主雖善其¶言竟引軍還忻貴之子也周主留齊王憲
為後拒<md:KR2c0001_SBCK_025-26b>¶齊師追之憲與宇文忻各將百騎與戰斬其驍
<pb:KR2c0001_WYG_025-33a>
將¶賀蘭豹子等齊師乃退憲引軍度汾追及周主於¶玉
壁齊師遂圍平陽晝夜攻之城中危急樓堞皆¶盡所存
之城尋仞而已或短兵相接或交馬出入¶外援不至衆
皆震懼梁士彦忼慨自若謂將士曰¶死在今日吾為爾
先於是勇烈齊奮呼聲動地無¶不一當百齊師少却乃
令妻妾軍民婦女晝夜修¶城三日而就周主使齊王憲
將兵六萬屯涑川遥¶為平陽聲援齊人作地道攻平陽
城䧟十餘歩將¶士乘勢欲入齊主敕且止召馮淑妃觀
<pb:KR2c0001_WYG_025-33b>
之淑妃粧¶㸃不時至周人以木拒塞之城遂不下舊俗
相傳<md:KR2c0001_SBCK_025-27a>¶晉州城西石上有聖人跡淑妃欲往觀之齊主恐¶
弩矢及橋乃抽攻城木造逺橋齊主與淑妃度橋¶橋壊
至夜乃還癸巳周主還長安甲午復下詔以¶齊人圍晉
州更帥諸軍擊之丙申縱齊降人使還¶丁酉周主發長
安壬寅濟河與諸軍合十二月丁¶未周主至髙顯遣齊
王憲帥所部先向平陽戊申¶周主至平陽庚戌諸軍揔
集凡八萬人稍進逼城¶置陳東西二十餘里先是齊人
<pb:KR2c0001_WYG_025-34a>
恐周師猝至於城¶南穿塹自喬山屬於汾水齊主大出
兵陳於塹北¶周主命齊王憲馳往觀之憲復命曰易與
耳請破¶之而後食周主悅曰如汝言吾無憂矣周主乘
常<md:KR2c0001_SBCK_025-27b>¶御馬從數人巡陳所至輒呼主帥姓名慰勉之將¶士
喜於見知咸思自奮將戰有司請換馬周主曰¶朕獨乘
良馬欲何之周主欲薄齊師礙塹而止自¶旦至中相持
不決齊主謂髙阿那肱曰戰是邪不¶戰是邪阿那肱曰
吾兵雖多堪戰者不過十萬病¶傷及繞城樵㸑者復三
<pb:KR2c0001_WYG_025-34b>
分居一昔攻玉壁援軍來¶即退今日將士豈勝神武時
邪不如勿戰却守髙¶梁橋安吐根曰一撮許賊馬上刺
取擲著汾水中¶耳齊主意未決諸内參曰彼亦天子我
亦天子彼¶尚能逺來我何為守塹示弱齊主曰此言是
也於¶是填塹南引周主大喜勒諸軍擊之兵纔合齊主<md:KR2c0001_SBCK_025-28a>¶與馮淑妃並騎觀戰東偏小却淑妃怖曰軍敗矣¶録尚
書事城陽王穆提婆曰大家去大家去齊主¶即以淑妃
奔髙梁橋開府儀同三司奚長諫曰半¶進半退戰之常
<pb:KR2c0001_WYG_025-35a>
體今兵衆全整未有虧傷陛下捨¶此安之馬足一動人
情駭亂不可復振願速還安¶慰之武衛張常山自後至
亦曰軍尋收訖甚完整¶圍城兵亦不動至尊宜回不信
臣言乞將内參往¶視齊主將從之穆提婆引齊主肘曰
此言難信齊¶主遂以淑妃北走齊師大潰死者萬餘人
軍資器¶械數百里間委棄山積安徳王延宗獨全軍而
還¶齊主至洪洞淑妃方以粉鏡自玩後聲亂唱賊至<md:KR2c0001_SBCK_025-28b>¶於
是復走先是齊主以淑妃為有功勲將立為左¶皇后遣
<pb:KR2c0001_WYG_025-35b>
内參詣晉陽取皇后服御褘翟等至是遇¶於中塗齊主
為按轡命淑妃著之然後去辛亥周¶主入平陽梁士彦
見周主持周主須而泣曰臣幾¶不見陛下周主亦為之
流涕周主以將士疲弊欲¶引還士彦叩馬諫曰今齊師
遁散衆心皆動因其¶懼而攻之其勢必舉周主從之執
其手曰余得晉¶州為平齊之基若不固守則大事不成
朕無前憂¶惟慮後變汝善為我守之遂帥諸將追齊師
諸將¶固請西還周主曰縱敵患生卿等若疑朕將獨往
<pb:KR2c0001_WYG_025-36a>
諸將乃不敢言癸丑至汾水闗齊主入晉陽憂懼<md:KR2c0001_SBCK_025-29a>¶不知
所之甲寅齊大赦齊主問計於朝臣皆曰宜¶省賦息役
以慰民心收遺兵背城死戰以安社稷¶齊主欲留安徳
王延宗廣寧王孝珩守晉陽自向¶北朔州若晉陽不守
則奔突厥羣臣皆以為不可¶帝不從開府儀同三司賀
拔伏恩等宿衛近臣三¶十餘人西奔周軍周主封賞各
有差髙阿那肱所¶部兵尚一萬守髙壁餘衆保洛女砦
周主引軍向¶髙壁阿那肱望風退走齊王憲攻洛女砦
<pb:KR2c0001_WYG_025-36b>
拔之有¶軍士告稱阿那肱遣臣招引西軍齊主令侍中
斛¶律孝卿檢校孝卿以為妄還至晉陽阿那肱腹心¶復
告阿那肱謀反又以為妄斬之乙夘齊王詔安<md:KR2c0001_SBCK_025-29b>¶徳王延
宗廣寧王孝珩募兵延宗入見齊主告以¶欲向北朔州
延宗泣諌不從密遣左右先送皇太¶后太子於北朔州
丙辰周主與齊王憲㑹於介休¶齊開府儀同三司韓建
業舉城降以為上柱國封¶郇公是夜齊主欲遁去諸將
不從丁巳周師至晉¶陽齊主復大赦改元隆化以安徳
<pb:KR2c0001_WYG_025-37a>
王延宗為相國¶并州刺史總山西兵謂曰并州兄自取
之兒今去¶矣延宗曰陛下為社稷勿動臣為陛下出死
力戰¶必能破之穆提婆曰至尊計已成王不得輙沮齊¶
主乃夜斬五龍門而出欲奔突厥從官多散領軍¶梅勝
郎叩馬諫乃回向鄴時惟髙阿那肱等十餘<md:KR2c0001_SBCK_025-30a>¶騎從廣寧
王孝珩襄城王彦道繼至得數十人與¶俱穆提婆西奔
周軍陸令萱自殺家屬皆誅没周¶主以提婆為柱國宜
州刺史下詔諭齊羣臣曰若¶妙盡人謀深逹天命官榮
<pb:KR2c0001_WYG_025-37b>
爵賞各有加隆或我之¶將卒逃逸彼朝無問貴賤皆從
蕩滌自是齊臣降¶者相繼初齊髙祖為魏丞相以唐邕
典外兵曹太¶原白建典騎兵曹皆以善書計工簿帳受
委任及¶齊受禪諸司咸歸尚書惟二曹不廢更名二省
邕¶官至録尚書事建官至中書令常典二省世稱唐¶白
邕兼領度支與髙阿那肱有隙阿那肱譛之齊¶主敕侍
中斛律孝卿總知騎兵度支孝卿事多専<md:KR2c0001_SBCK_025-30b>¶决不復詢禀
邕自以宿舊習事為孝卿所輕意甚¶欝欝及齊主還鄴
<pb:KR2c0001_WYG_025-38a>
邕遂留晉陽并州將帥請於安¶徳王延宗曰王不為天
子諸人實不能為王出死¶力延宗不得已戊午即皇帝
位下詔曰武平孱弱¶政由宦豎斬關夜遁莫知所之王
公卿士猥見推¶逼今祇承寶位大赦改元徳昌以晉昌
王唐邕為¶宰相齊昌王莫多婁敬顯沐陽王和阿于子
右衛¶大將軍段暢開府儀同三司韓骨胡等為將帥敬¶
顯貸文之子也衆聞之不召而至者前後相屬延¶宗發
府藏及後宫羙女以賜將士籍没内參十餘¶家齊主聞
<pb:KR2c0001_WYG_025-38b>
之謂近臣曰我寧使周得并州不欲安<md:KR2c0001_SBCK_025-31a>¶徳得之左右曰
理然延宗見士卒皆親執手稱名¶流涕嗚咽衆爭為死
童兒女子亦乗屋攘袂投甎¶石以禦敵己未周主至晉
陽庚申齊主入鄴周軍¶圍晉陽四合如黒雲安徳王延
宗命莫多婁敬顯¶韓骨胡拒城南和阿于子叚暢拒城
東自帥衆拒¶齊王憲於城北延宗素肥前如偃後如伏
人常笑¶之至是奮大矟往來督戰勁捷若飛所向無前
和¶阿于子叚暢以千騎奔周軍周主攻東門際昏遂¶入
<pb:KR2c0001_WYG_025-39a>
之進焚佛寺延宗敬顯自門入夾擊之周師大¶亂爭門
相填壓塞路不得進齊人從後斫刺死者¶二千餘人周
主左右畧盡自拔無路承御上士張<md:KR2c0001_SBCK_025-31b>¶壽牽馬首賀拔伏
恩以鞭拂其後﨑嶇得出齊人¶奮擊幾中之城東道阨
曲伏恩及降者皮子信導¶之僅得免時已四更延宗謂
周主為亂兵所殺使¶於積尸中求長鬛者不得時齊人
既捷入坊飲酒¶盡醉臥延宗不復能整周主出城飢甚
欲遁去諸¶將亦多勸之還宇文忻勃然進曰陛下自克
<pb:KR2c0001_WYG_025-39b>
晉州¶乘勝至此今偽主奔波關東響振自古行兵未有¶
若斯之盛昨日破城將士輕敵微有不利何足為¶懐丈
夫當死中求生敗中取勝今破竹之勢已成¶奈何棄之
而去齊王憲柱國王誼亦以為去必不¶免段暢等又盛
言城内空虚周主乃駐馬鳴角收<md:KR2c0001_SBCK_025-32a>¶兵俄頃復振辛酉旦
還攻東門克之延宗戰力屈¶走至城北周人擒之周主
下馬執其手延宗辭曰¶死人手何敢廹至尊周主曰兩
國天子非有怨惡¶直為百姓來耳終不相害勿怖也使
<pb:KR2c0001_WYG_025-40a>
復衣㡌而禮¶之唐邕等皆降於周獨莫多婁敬顯奔鄴
齊主以¶為司徒延宗初稱尊號遣使修啟於瀛州刺史
任¶城王湝曰至尊出奔宗廟事重羣公勸廹權主號¶令
事寧終歸叔父湝曰我人臣何容受此啟執使¶者送鄴
壬戌周主大赦削除齊制收禮文武之士¶初伊婁謙聘
於齊其參軍髙遵以情輸於齊齊人¶拘之於晉陽周主
既克晉陽召謙勞之執遵付謙<md:KR2c0001_SBCK_025-32b>¶任其報復謙頓首請赦
之周主曰卿可聚衆唾面¶使其知愧謙曰以遵之罪又
<pb:KR2c0001_WYG_025-40b>
非唾面可責帝善其¶言而止謙待遵如初¶　臣光曰賞
有功誅有罪此人君之任也髙遵奉使¶異國漏泄大
謀斯叛臣也周髙祖不自行戮乃以¶賜謙使之復怨
失政刑矣孔子謂以徳報怨者何¶以報徳為謙者宜
辭而不受歸諸有司以正典刑¶乃請而赦之以成其
私名羙則羙矣亦非公義也¶　齊主命立重賞以募戰
士而竟不出物廣寜王¶孝珩請使任城王湝將幽州道
兵入土門揚聲趣¶并州獨孤永業將洛州道兵入潼闗
<pb:KR2c0001_WYG_025-41a>
揚聲趣長安<md:KR2c0001_SBCK_025-33a>¶臣請將京畿兵出&KR0493;口鼓行逆戰敵聞南
北有兵¶自然逃潰又請出宫人珍寶賞將士齊主不恱
斛¶律孝卿請齊主親勞將士為之撰辭且曰宜忼慨¶流
涕以感激人心齊主既出臨衆將令之不復記¶所受言
遂大笑左右亦笑將士怒曰身尚如此吾¶輩何急皆無
戰心於是自大丞相已下太宰三師¶大司馬大將軍三
公等官並增貟而授或三或四¶不可勝數朔州行臺僕
射髙勱將兵侍衞太后太¶子自土門道還鄴時宦官儀
<pb:KR2c0001_WYG_025-41b>
同三司苟子溢猶恃¶寵縱暴民間鷄彘縱鷹犬摶噬取
之勱執以狥將¶斬之太后救之得免或謂勱曰子溢之
徒言成禍<md:KR2c0001_SBCK_025-33b>¶福獨不慮後患邪勱攘袂曰今西冦已據并
州達¶官率皆委叛正坐此輩濁亂朝廷若得今日斬之¶
明日受誅亦無所恨勱岳之子也甲子齊太后至¶鄴丙
寅周主出齊宫中珍寶服玩及宫女二千人¶班賜將士
加立功者官爵各有差周主問髙延宗¶以取鄴之䇿辭
曰此非亡國之臣所及强問之乃¶曰若任城王據鄴臣
<pb:KR2c0001_WYG_025-42a>
不能知若今主自守陛下兵¶不血刄癸酉周師趣鄴命
齊王憲先驅以上柱國¶陳王純為并州總管齊主引諸
貴臣入朱雀門賜¶酒食問以禦周之䇿人人異議齊主
不知所從是¶時人情忷懼莫有鬭心朝士出降晝夜相
屬髙勱<md:KR2c0001_SBCK_025-34a>¶曰今之叛者多是貴人至於卒伍猶未離心請
追¶五品以上家屬置之三臺因脅之以戰若不捷則¶焚
臺此曹顧惜妻子必當死戰且王師頻北賊徒¶輕我今
背城一决理必破之齊主不能用望氣者¶言當有革易
<pb:KR2c0001_WYG_025-42b>
齊主引尚書令髙元海等議依天統¶故事禪位皇太子¶
九年春正月乙亥朔齊太子恒即皇帝位生八年¶矣改
元承光大赦尊齊主為太上皇帝皇太后為¶太皇太后
皇后為太上皇后以廣寧王孝珩為太¶宰司徒莫多婁
敬顯領軍大將軍尉相願謀伏兵¶千秋門斬髙阿那肱
立廣寧王孝珩㑹阿那肱自<md:KR2c0001_SBCK_025-34b>¶它路入朝不果孝珩求拒
周師謂阿那肱等曰朝¶廷不賜遣擊賊豈不畏孝珩反
邪孝珩若破宇文¶邕遂至長安反亦何預國家事以今
<pb:KR2c0001_WYG_025-43a>
日之急猶如¶此猜忌耶髙韓恐其為變出孝珩為滄州
刺史相¶願拔佩刀斫柱歎曰大事去矣知復何言齊主
使¶長樂王尉世辯帥千餘騎覘周師出滏口登髙阜¶西
望遥見羣烏飛起謂是西軍旗幟即馳還比至¶紫陌橋
不敢囬顧於是黄門侍郎顔之推中書侍¶郎蘇道衡侍
中陳徳信等勸上皇往河外募兵更¶為經畧若不濟南
投陳國從之丁丑太皇太后太¶上皇后自鄴先趣濟州
癸未㓜主亦自鄴東行己<md:KR2c0001_SBCK_025-35a>¶丑周師至紫陌橋壬辰周
<pb:KR2c0001_WYG_025-43b>
師至鄴城下癸巳圍¶之燒城西門齊人出戰周師奮擊
大破之齊上皇¶從百騎東走使武衞大將軍慕容三藏
守鄴宫周¶師入鄴齊王公以下皆降三藏猶拒戰周主
引見¶禮之拜儀同大將軍三藏紹宗之子也領軍大將¶
軍漁陽鮮于世榮齊髙祖舊將也周主先以馬腦¶酒鍾
遺之世榮得即碎之周師入鄴世榮在三臺¶前鳴鼓不
輟周人執之世榮不屈乃殺之周主執¶莫多婁敬顯數
之曰汝有死罪三前自晉陽走鄴¶𢹂妾棄母不孝也外
<pb:KR2c0001_WYG_025-44a>
為偽朝戮力内實通啟於朕¶不忠也送欵之後猶持兩
端不信也用心如此不<md:KR2c0001_SBCK_025-35b>¶死何待遂斬之使將軍尉遲勤
追齊主甲午周主¶入鄴齊國子博士張樂熊安生慱通
五經聞周主¶入鄴遽令掃門家人怪而問之安生曰周
帝重道¶尊儒必將見我俄而周主幸其家不聽拜親執
其¶手引與同坐賞賜甚厚給安車駟馬以自隨又遣¶小
司馬唐道和就中書侍郎李徳林宅宣㫖慰諭¶曰平齊
之利惟在於爾引入宫使内史宇文昂訪¶問齊朝風俗
<pb:KR2c0001_WYG_025-44b>
政教人物善惡即留内省三宿乃歸¶乙未齊上皇度河
入濟州是日㓜主禪位於大丞¶相任城王湝又為湝詔
尊上皇為無上皇㓜主為¶守國天王令侍中斛律孝卿
送禪文及璽紱於瀛<md:KR2c0001_SBCK_025-36a>¶州孝卿即詣鄴周主詔去年大赦
所未及之處皆¶從赦例齊洛州刺史獨孤永業有甲士
三萬聞晉¶州敗請出兵擊周奏寢不報永業憤慨又聞
并州¶䧟乃遣子須達請降於周周以永業為上柱國封¶
應公丙申周以越王盛為相州總管齊上皇留胡¶太后
<pb:KR2c0001_WYG_025-45a>
於濟州使髙阿那肱守濟州闗覘候周師自¶與穆后馮
淑妃㓜主韓長鸞鄧長顒等數十人奔¶青州使内參田
鵬鸞西出參伺動静周師獲之問¶齊主何在紿云已去
計當出境周人疑其不信捶¶之毎折一支辭色愈厲竟
折四支而死上皇至青¶州即欲入陳而髙阿那肱密召
周師約生致齊主<md:KR2c0001_SBCK_025-36b>¶屢啟云周師尚逺已令燒斷橋路上
皇由是淹留¶自寛周師至闗阿那肱即降之周師奄至
青州上¶皇嚢金繫於鞍後與后妃㓜主等十餘騎南走
<pb:KR2c0001_WYG_025-45b>
己¶亥至南鄧村尉遲勤追及盡擒之并胡太后送鄴¶庚
子周主詔故斛律光崔季舒等宜追加贈諡并¶為改葬
子孫各隨䕃叙録家口田宅沒官者並還¶之周主指斛
律光名曰此人在朕安得至鄴辛丑¶詔齊之東山南園
三臺并可毁撤瓦木諸物可用¶者悉以賜民山園之田
各還其主　二月丙午周¶主宴從官將士於齊太極殿
頒賞有差丁未髙緯¶至鄴周主降階以賔禮見之齊廣
寧王孝珩至滄<md:KR2c0001_SBCK_025-37a>¶州以五千人㑹任城王湝於信都共謀
<pb:KR2c0001_WYG_025-46a>
匡復召募¶得四萬餘人周主使齊王憲柱國楊堅擊之
令髙¶緯為手書招湝湝不從憲軍至趙州湝遣二諜覘¶
之候騎執以白憲憲集齊舊將遍示之謂曰吾所¶爭者
大不在汝曹今縱汝還仍充吾使乃與湝書¶曰足下諜
者為候騎所拘軍中情實具諸執事戰¶非上計無待&KR0114;
疑守乃下䇿或未相許已勒諸軍¶分道並進相望非逺
凴軾有期不俟終日所望知¶機也憲至信都湝陳於城
南以拒之湝所署領軍¶尉相願詐出畧陳遂以衆降相
<pb:KR2c0001_WYG_025-46b>
願湝心腹也衆皆¶駭懼湝殺相願妻子明日復戰憲擊
破之俘斬三<md:KR2c0001_SBCK_025-37b>¶萬人執湝及廣寧王孝珩憲謂湝曰任城
王何苦¶至此湝曰下官神武皇帝之子兄弟十五人幸
而¶獨存逢宗社顛覆今日得死無愧墳陵憲壯之命¶歸
其妻子又親為孝珩洗瘡傅藥禮遇甚厚孝珩¶歎曰自
神武皇帝以外吾諸父兄弟無一人至四¶十者命也嗣
君無獨見之明宰相非柱石之寄恨¶不得握兵符受斧
鉞展我心力耳齊王憲善用兵¶多謀畧得將士心齊人
<pb:KR2c0001_WYG_025-47a>
憚其威聲皆望風沮潰芻¶牧不擾軍無私焉周主以齊
降將封輔相為北朔¶州總管北朔州齊之重鎮士卒驍
勇前長史趙穆¶等謀執輔相迎任城王湝於瀛洲不果
乃迎定州<md:KR2c0001_SBCK_025-38a>¶刺史范陽王紹義紹義至馬邑自肆州以北
二百¶八十餘城皆應之紹義與靈州刺史袁洪猛引兵¶
南出欲取并州至新興而肆州已為周守前隊二¶儀同
以所部降周周兵擊顯州執刺史陸瓊復攻¶拔諸城紹
義還保北朔州周東平公神舉將兵逼¶馬邑紹義戰敗
<pb:KR2c0001_WYG_025-47b>
北奔突厥猶有衆三千人紹義令¶曰欲還者從其意於
是辭去者大半突厥佗鉢可¶汗常謂齊顯祖為英雄天
子以紹義重踝似之甚¶見愛重凡齊人在北者悉以𨽻
之於是齊之行臺¶州鎮惟東雍州行臺傅伏營州刺史
高寶寧不下¶其餘皆入於周凡得州五十郡一百六十
二縣三<md:KR2c0001_SBCK_025-38b>¶百八十户三百三萬二千五百髙寶寧者齊之
踈¶屬有勇略乆鎮和龍甚得夷夏之心周主於河陽¶幽
青南兖豫徐北朔定置總管府相并二州各置¶宫及六
<pb:KR2c0001_WYG_025-48a>
府官乙夘周主自鄴西還　周主之擒尉¶相貴也招齊
東雍州刺史傅伏伏不從齊人以伏¶為行臺右僕射周
主既克并州復遣韋孝寛招之¶令其子以上大將軍武
鄉公告身及金馬腦二酒¶鍾賜伏為信伏不受謂孝寛
曰事君有死無貳此¶兒為臣不能竭忠為子不能盡孝
人所讎疾願速¶斬之以令天下周主自鄴還至晉州遣
髙阿那肱¶等百餘人臨汾水召伏伏出軍隔水見之問
至尊<md:KR2c0001_SBCK_025-39a>¶今何在阿那肱曰已被擒矣伏仰天大哭帥衆入
<pb:KR2c0001_WYG_025-48b>
城於聴事前北面哀號良久然後降周主見之曰¶何不
早下伏流涕對曰臣三世為齊臣食齊禄不¶能自死羞
見天地周主執其手曰為臣當如是乃¶以所食羊肋骨
賜伏曰骨親肉疎所以相付遂引¶使宿衞授上儀同大
將軍敕之曰若亟與公髙官¶恐歸附者心動努力事朕
勿憂富貴佗日又問前¶救河隂得何賞對曰蒙一轉授
特進永昌郡公周¶主謂髙緯曰朕三年教戰決取河隂
政為傅伏善¶守城不可動遂歛軍而退公當時賞功何
<pb:KR2c0001_WYG_025-49a>
其薄也¶夏四月乙巳周主至長安置高緯於前列其王
公<md:KR2c0001_SBCK_025-39b>¶等於後車輿旗幟器物以次陳之備大駕布六軍¶奏
凱樂獻俘於太廟觀者皆稱萬歲戊申封髙緯¶為温
公齊之諸王三十餘人皆受封爵周主與齊¶君臣飲
酒令温公起舞髙延宗悲不自持屢欲仰¶藥其侍婢
禁止之周主以李徳林為内史上士自¶是詔誥格式
及用山東人物並以委之帝從容謂¶羣臣曰我常日
惟聞李徳林名復見其為齊朝作¶詔書移檄正謂是
<pb:KR2c0001_WYG_025-49b>
天上人豈言今日得其驅使神¶武公紇豆陵毅對曰
臣聞麒麟鳯皇為王者瑞可¶以徳感不可力致麒麟
鳯皇得之無用豈如徳林¶為瑞且有用哉帝大笑曰
誠如公言　五月己丑<md:KR2c0001_SBCK_025-40a>¶周主祭方丘詔以路寢㑹義
崇信含仁雲和思齊¶諸殿皆晉公護専政時所為事
窮壯麗有踰清廟¶悉可毁撤彫斵之物並賜貧民繕
造之宜務從卑¶朴戊戍又詔并鄴諸堂壯麗者凖此¶
臣光曰周髙祖可謂善處勝矣佗人勝則益奢髙¶祖勝
<pb:KR2c0001_WYG_025-50a>
而愈儉　十月周人誣溫公髙緯與宜州¶刺史穆提婆
謀反并其宗族皆賜死衆人多自陳¶無之髙延宗獨攘
袂泣而不言以椒塞口而死惟¶緯弟仁英以清狂仁雅
以瘖疾得免徙於蜀其餘¶親屬不殺者散配西土皆死
於邊裔周主以髙湝¶妻盧氏賜其將斛斯徵盧氏蓬首
垢面長齋不言<md:KR2c0001_SBCK_025-40b>¶笑徵放之乃為尼齊后妃貧者至以賣
燭為業¶　十二月髙寶寜自黄龍上表勸進於髙紹義
紹義¶遂稱皇帝改元武平以寶寧為丞相突厥佗鉢可
<pb:KR2c0001_WYG_025-50b>
汗舉兵助之¶
十年夏六月周髙祖殂　閏月齊范陽王紹義聞¶周髙
祖殂以為天助幽州人盧昌期起兵據范陽¶迎紹義紹
義引突厥兵赴之周遣柱國東平公神¶舉將兵討昌期
紹義聞幽州總管出兵在外欲乘¶虚襲薊神舉遣大將
軍宇文恩將四千人救之半¶為紹義所殺㑹神舉克范
陽擒昌期紹義聞之素¶衣舉哀還入突厥髙寶寜帥夷
夏數萬騎救范陽<md:KR2c0001_SBCK_025-41a>¶至潞水聞昌期死還據和龍
<pb:KR2c0001_WYG_025-51a>
十一年春二月突厥佗鉢可汗請和於周周主以¶趙王
招女為千金公主妻之且命執送髙紹義佗¶鉢不從¶
十二年夏六月周遣建威侯賀若誼賂佗鉢可汗¶且說
之以求髙紹義佗鉢偽與紹義獵於南境使¶誼執之誼
敦之弟也秋七月甲申紹義至長安徙¶之蜀久之病死
於蜀¶
　　楊堅篡周¶
陳臨海王光大二年秋七月壬寅周隨桓公楊忠¶卒子
<pb:KR2c0001_WYG_025-51b>
堅襲爵堅為開府儀同三司<md:KR2c0001_SBCK_025-41b>¶小宫伯
宣帝大建四年夏四月癸巳周立皇子魯公贇為¶太子
大赦¶
五年秋九月壬午周太子贇納妃楊氏妃大將軍¶隋公
堅之女也太子好昵近小人左宫正宇文孝¶伯言於周
主曰皇太子四海所屬而徳聲未聞臣¶忝宫官實當其
責且春秋尚少志業未成請妙選¶正人為其師友調護
聖質猶望日就月將如或不¶然悔無及矣帝歛容曰卿
<pb:KR2c0001_WYG_025-52a>
世載鯁直竭誠所事觀¶卿此言有家風矣孝伯拜謝曰
非言之難受之難¶也帝曰正人豈復過卿於是以尉遲
運為右宫正¶運迥之弟子也帝嘗問萬年縣丞南陽樂
運曰卿<md:KR2c0001_SBCK_025-42a>¶言太子何如人對曰中人帝顧謂齊公憲曰百
官¶佞我皆稱太子聰明睿智惟運所言忠直耳因問¶運
中人之狀對曰如齊桓公是也管仲相之則覇¶豎貂輔
之則亂可與為善可與為惡帝曰我知之¶矣乃妙選宫
官以輔之仍擢運為京兆丞太子聞¶之意甚不悦
<pb:KR2c0001_WYG_025-52b>
七年大將軍楊堅姿相竒偉畿伯下大夫長安來¶和嘗
謂堅曰公眼如曙星無所不照當王有天下¶願忍誅殺
周主待堅素厚齊王憲言於帝曰普六¶茹堅相貎非常
臣毎見之不覺自失恐非人下請¶早除之帝亦疑之以
問來和和詭對曰隨公止是<md:KR2c0001_SBCK_025-42b>¶守節人可鎮一方若為將
領陳無不破¶
八年秋八月周太子伐吐谷渾至伏俟城而還官¶尹鄭
譯王端等皆有寵於太子太子在軍中多失¶徳譯等皆
<pb:KR2c0001_WYG_025-53a>
預焉軍還王軌等言之於周主周主怒¶杖太子及譯等
仍除譯等名宫臣親幸者咸被譴¶太子復召譯戯狎如
初譯因曰殿下何時可得據¶天下太子悦益昵之譯儼
之兄孫也周主遇太子¶甚嚴毎朝見進止與羣臣無異
雖隆寒盛暑不得¶休息以其嗜酒禁酒不得至東宫有過
輙加捶撻¶嘗謂之曰古來太子被廢者㡬人餘兒豈不
堪立¶邪乃敕東宫官屬録太子言語動作每月奏聞太<md:KR2c0001_SBCK_025-43a>¶子畏帝威嚴矯情修飾由是過惡不上聞王軌嘗¶與小
<pb:KR2c0001_WYG_025-53b>
内史賀若弼言太子必不克負荷弼深以為¶然勸軌陳
之軌後因侍坐言於帝曰皇太子仁孝¶無聞恐不了陛
下家事愚臣短暗不足可信陛下¶恒以賀若弼有文武
竒才亦常以此為憂帝以問¶弼對曰皇太子養徳春宫
未聞有過既退軌讓弼¶曰平生言論無所不道今者對
揚何得乃爾反覆¶弼曰此公之過也太子國之儲副豈
易發言事有¶蹉跌便至滅族本謂公宻陳臧否何得遂
至昌言¶軌黙然久之乃曰吾専心國家遂不存私計向者
<pb:KR2c0001_WYG_025-54a>
對衆良實非宜後軌因内宴上壽捋帝須曰可愛<md:KR2c0001_SBCK_025-43b>¶好老
公但恨後嗣弱耳先是帝問右宫伯宇文孝¶伯曰吾兒
比來何如對曰太子比懼天威更無過¶失罷酒帝責孝
伯曰公常語我云太子無過今軌¶有此言公為誑矣孝
伯再拜曰臣聞父子之際人¶所難言臣知陛下不能割
慈忍愛遂爾結舌帝知¶其意黙然久之乃曰朕已委公
矣公其勉之王軌¶驟言於帝曰皇太子非社稷主普六
茹堅貎有反¶相帝不悦曰必天命有在將若之何楊堅
<pb:KR2c0001_WYG_025-54b>
聞之甚¶懼深自晦匿帝深以軌等言為然但漢王賛次
長¶又不才餘子皆㓜故得不廢¶
十年夏五月癸巳帝不豫　六月丁酉朔帝疾甚<md:KR2c0001_SBCK_025-44a>¶還長
安是夕殂年三十六戊戍太子即位尊皇后¶阿史那氏
為皇太后宣帝始立即逞奢欲大行在¶殯曽無戚容捫
其杖痕大罵曰死晚矣閱視髙祖¶宫人逼為滛欲超拜
吏部下大夫鄭譯為開府儀¶同大將軍内史中大夫委
以朝政己未葬武皇帝¶於孝陵廟號髙祖既葬詔内外
<pb:KR2c0001_WYG_025-55a>
公除帝及六宫皆¶議即吉京兆郡丞樂運上疏以為葬
期既促事訖¶即除太為汲汲帝不從帝以齊煬王憲屬
尊望重¶忌之謂宇文孝伯曰公能為朕圖齊王當以其
官¶相授孝伯叩頭曰先帝遺詔不許濫誅骨肉齊王¶陛
下之叔父功髙徳茂社稷重臣陛下若無故害<md:KR2c0001_SBCK_025-44b>¶之臣又
順㫖曲從則臣為不忠之臣陛下為不孝¶之子矣帝不
懌由是疎之乃與開府儀同大將軍¶于智鄭譯等密謀
之使智就宅候憲因告憲有異¶謀甲子帝遣宇文孝伯
<pb:KR2c0001_WYG_025-55b>
語憲欲以憲為太師憲辭¶讓又使孝伯召憲曰晚與諸
王俱入既至殿門憲¶獨被引進帝先伏壯士於别室至
即執之憲自辯¶理帝使于智證憲憲目光如炬與智相
質或謂憲¶曰以王今日事勢何用多言憲曰死生有命
寜復¶圖存但老母在堂恐留兹恨耳因擲笏於地遂縊¶
之帝召憲僚屬使證成憲罪參軍渤海李綱誓之¶以死
終無撓辭有司以露車載憲尸而出故吏皆<md:KR2c0001_SBCK_025-45a>¶散惟李綱
撫棺號慟躬自瘞之哭拜而去又殺上¶大將軍王興上
<pb:KR2c0001_WYG_025-56a>
開府儀同大將軍獨孤熊開府儀¶同大將軍豆盧紹皆
素與憲親善者也帝既誅憲¶而無名乃云與興等謀反
時人謂之伴死以于智¶為柱國封齊公以賞之　閏月
乙亥周主立妃楊¶氏為皇后　秋七月壬戍以亳州總
管楊堅為上¶柱國大司馬¶
十一年春正月癸巳周主受朝於露門始與羣臣¶服漢
魏衣冠大赦改元大成置四輔官以大冡宰¶越王盛為
大前疑相州總管蜀公尉遲迥為大右¶弼申公李穆為
<pb:KR2c0001_WYG_025-56b>
大左輔大司馬隨公楊堅為大後<md:KR2c0001_SBCK_025-45b>¶丞周主之初立也以
髙祖刑書要制為太重而除¶之又數行赦宥京兆郡丞
樂運上疏以為虞書所¶稱𤯝災肆赦謂過誤為害當緩
赦之吕刑云五刑¶之疑有赦謂刑疑從罰罰疑從免也
謹尋經典未¶有罪無輕重溥天大赦之文大尊豈可數
施非常¶之恵以肆姦宄之惡乎帝不納既而民輕犯法
又¶自以奢滛多過失惡人規諫欲為威虐以懾羣下¶乃
更為刑經聖制用法益深大醮於正武殿告天¶而行之
<pb:KR2c0001_WYG_025-57a>
密令左右伺察羣臣小有過失輒行誅譴¶又居䘮纔踰
年即恣聲樂魚龍百戯常陳殿前累¶日繼夜不知休息
多聚羙女以實後宫増置位號<md:KR2c0001_SBCK_025-46a>¶不可詳録遊宴沈湎或
旬日不出羣臣請事者皆¶因宦者奏之於是樂運輿櫬
詣朝堂陳帝八失其¶一以為大尊比來事多獨斷不參
諸宰輔與衆共¶之其二搜美女以實後宫儀同以上女
不許輒嫁¶貴賤同怨其三大尊一入後宫數日不出所
須聞¶奏多附宦者其四下詔寛刑未及半年更嚴前制
<pb:KR2c0001_WYG_025-57b>
其五髙祖斵雕為朴崩未踰年而遽窮奢麗其六¶徭賦
下民以奉俳優角抵其七上書字誤者即治¶其罪杜獻
書之路其八𤣥象垂誡不能諮諏善道¶脩布徳政若不
革兹八事臣見周廟不血食矣帝¶大怒將殺之朝臣恐
懼莫有救者内史中大夫洛<md:KR2c0001_SBCK_025-46b>¶陽元巖歎曰臧洪同死人
猶願之况比干乎若樂¶運不免吾將與之俱斃乃詣閤
請見曰樂運不顧¶其死欲以求名陛下不如勞而遣之
以廣聖度帝¶頗感悟明日召運謂曰朕昨夜思卿所奏
<pb:KR2c0001_WYG_025-58a>
實為忠¶臣賜御食而罷之　癸夘周立皇子闡為魯王
戊¶午周主至洛陽立魯王闡為皇太子　二月周徐¶州
總管王軌聞鄭譯用事自知及禍謂所親曰吾¶昔在先
朝實申社稷至計今日之事斷可知矣此¶州控帶淮南
鄰接彊冦欲為身計易如反掌但忠¶義之節不可虧違
况荷先帝厚恩豈可以獲罪於¶嗣主遽忘之耶止可於
此待死冀千載之後知吾<md:KR2c0001_SBCK_025-47a>¶此心耳周主從容問譯曰我
脚杖痕誰所為也對¶曰事由烏桓軌宇文孝伯因言軌
<pb:KR2c0001_WYG_025-58b>
捋須事帝使内¶史杜慶信就州殺軌元巖不肯署詔御
正中大夫¶顔之儀切諌帝不聴巖進繼之脫巾頓顙三
拜三¶進帝曰汝欲黨烏丸軌邪巖曰臣非黨軌正恐濫¶
誅失天下之望帝怒使閹豎搏其靣軌遂死巖亦¶廢於
家逺近知與不知皆為軌流涕之儀之推之¶弟也周主
之為太子也上柱國尉遲運為宫正數¶進諌不用又與
王軌宇文孝伯宇文神舉皆為髙¶祖所親待太子疑其
同毁已及軌死運懼私謂孝¶伯曰吾徒必不免禍為之
<pb:KR2c0001_WYG_025-59a>
奈何孝伯曰今堂上有<md:KR2c0001_SBCK_025-47b>¶老母地下有武帝為臣為子知
欲何之且委質事¶人本徇名義諫而不入死焉可逃足
下若為身計¶宜且逺之於是運求出為秦州總管它日
帝託以¶齊王憲事讓孝伯曰公知齊王謀反何以不言
對¶曰臣知齊王忠於社稷為羣小所譖言必不用¶所
以不言且先帝付囑微臣惟令輔導陛下今諫¶而不從
寔負顧托以此為罪是所甘心帝大慙俛¶首不語命將
出賜死于家時宇文神舉為并州刺¶史帝遣使就州酖
<pb:KR2c0001_WYG_025-59b>
殺之尉遲運至秦州亦以憂死¶　辛巳周宣帝傳位於
太子闡大赦改元大象自¶稱天元皇帝所居稱天臺冕
二十四旒車服旂皷<md:KR2c0001_SBCK_025-48a>¶皆倍於前王之數皇帝稱正陽宫
置納言御正諸¶位等官皆準天臺尊皇太后為天元皇
太后天元¶既傳位驕侈彌甚務自尊大無所顧憚國之
儀典¶率情變更毎對臣下自稱為天用樽彞珪瓚以飲¶
食令羣臣朝天臺者致齋三日清身一日既自比¶上帝
不欲羣臣同己常自帶綬及冠通天冠加金¶附蟬顧見
<pb:KR2c0001_WYG_025-60a>
侍臣弁上有金蟬及王公有綬者並令¶去之不聽人有
天髙上大之稱官名有犯皆改之¶改姓髙者為姜九族
稱髙祖者為長祖又令天下¶車皆以渾木為輪禁天下
婦人不得施粉黛自非¶宫人皆黄眉墨粧毎召侍臣論
議惟欲興造變革<md:KR2c0001_SBCK_025-48b>¶未嘗言及政事㳺戲無常出入不節
羽儀仗衞晨¶出夜還陪侍之官皆不堪命自公卿以下
常被楚¶撻毎捶人皆以百二十為度謂之天杖其後又
加¶至二百四十宫人内職亦如之后妃嬪御雖被寵¶幸
<pb:KR2c0001_WYG_025-60b>
亦多杖背於是内外恐怖人不自安皆求苟免¶莫有固
志重足累息以逮於終　夏五月辛亥以¶襄國郡為趙
國濟南郡為陳國武當安富二郡為¶越國上黨郡為代
國新野郡為滕國邑各萬户令¶趙王招陳王純越王盛
代王達滕王逌並之國隨¶公楊堅私謂大將軍汝南公
慶曰天元實無積徳¶視其相貎壽亦不長又諸藩微弱
各令就國曾無<md:KR2c0001_SBCK_025-49a>¶深根固本之計羽翮既翦何能及逺哉
　秋七月¶庚寅周以楊堅為大前疑　己酉周尊天元
<pb:KR2c0001_WYG_025-61a>
帝太¶后李氏為天皇太后壬子改天元皇后朱氏為天¶
皇后立妃元氏為天右皇后陳氏為天左皇后凡¶四后
云¶
十二年春二月乙丑周天元改制為天制敕為天¶敕壬
午尊天元皇太后為天元上皇太后天皇太¶后為天元
聖皇太后癸未詔楊后與三后皆稱太¶皇后司馬后直
稱皇后行軍總管把公亮天元之¶從祖兄也其子西陽
公溫妻尉遲氏蜀公迥之孫¶有美色以宗婦入朝天元
<pb:KR2c0001_WYG_025-61b>
飲之酒逼而滛之亮聞<md:KR2c0001_SBCK_025-49b>¶之懼三日軍還至豫州密謀襲
韋孝寛并其衆推¶諸父為主鼓行而西亮國官茹寛知
其謀先告孝¶寛孝寛潜設備亮夜將數百騎襲孝寛營
不克而¶走戊子孝寛追斬之温亦坐誅天元即召其妻
入¶宫拜長貴妃時周師冦淮南韋孝寛為行軍元帥¶周
天元如同州増候正前驅戒道為三百六十重¶自應門
至於赤岸澤數十里間幡旗相蔽音樂俱¶作又令虎賁
持鈒馬上稱警蹕乙未改同州宫為¶天成宫庚子還長
<pb:KR2c0001_WYG_025-62a>
安詔天臺侍衛之官皆著五色¶及紅紫緑衣以雜色為
緣名曰品色衣有大事與¶公服間服之壬寅詔内外命
婦皆執笏其拜宗廟<md:KR2c0001_SBCK_025-50a>¶及天臺皆俛伏如男子天元將立
五皇后以問小¶宗伯狄道辛彦之對曰皇后與天子敵
體不宜有¶五太學博士西城何妥曰昔帝嚳四妃虞舜
二妃¶先代之數何常之有帝大悅免彦之官甲辰詔曰¶
坤儀比徳土數惟五四太皇后外可増置天中太¶皇后
一人於是以陳氏為天中太皇后尉遲妃為¶天左太皇
<pb:KR2c0001_WYG_025-62b>
后又造下帳五使五后各居其一實宗¶廟祭器於前自
讀祝版而祭之又以五輅載婦人¶自帥左右步從又好
倒懸雞及碎瓦扵車上觀其¶號呼以為樂夏五月周
楊后性柔婉不妬忌四¶皇后及嬪御等咸愛而仰之天
元昏暴滋甚喜怒<md:KR2c0001_SBCK_025-50b>¶乖度嘗譴后欲加之罪后進止詳閑
辭色不撓天¶元大怒遂賜后死逼令引訣后母獨孤氏
詣閤陳¶謝叩頭流血然後得免后父大前疑堅位望隆
重¶天元忌之嘗因忿謂后曰必族滅爾家因召堅謂¶左
<pb:KR2c0001_WYG_025-63a>
右曰色動即殺之堅至神色自若乃止内史上¶大夫鄭
譯與堅少同學竒堅相表傾心相結堅既¶為帝所忌情
不自安嘗在永巷私於譯曰乆願出¶藩公所悉也願少
留意譯曰以公徳望天下歸心¶欲求多福豈敢忘也謹
即言之天元將遣譯入冦¶譯請元帥天元曰卿意如何
對曰若定江東自非¶懿戚重臣無以鎮撫可令隨公行
且為壽陽總管<md:KR2c0001_SBCK_025-51a>¶以督軍事天元從之己丑以堅為揚州
總管使譯¶發兵㑹壽陽將行㑹堅暴有足疾不果行甲
<pb:KR2c0001_WYG_025-63b>
午夜¶天元備灋駕幸天興宫乙未不豫而還小御正博¶
陵劉昉素以狡謟得幸扵天元與御正中大夫顔¶之儀
並見親信天元召昉之儀入卧内欲屬以後¶事天元瘖
不復能言昉見靜帝㓜冲以楊堅后父¶有重名遂與領
内史鄭譯御飾大夫柳裘内史大¶夫杜陵韋謩御正下
士朝那皇甫績謀引堅輔政¶堅固辭不敢當昉曰公若
為速為之不為昉自為¶也堅乃從之稱受詔居中侍疾
裘惔之孫也是日¶帝殂祕不發喪昉譯矯詔以堅摠知
<pb:KR2c0001_WYG_025-64a>
中外兵馬事<md:KR2c0001_SBCK_025-51b>¶顔之儀知非帝㫖拒而不從昉等草詔署
訖逼之¶儀連署之儀厲聲曰主上升遐嗣子冲㓜阿衡
之¶任宜在宗英方今趙王最長以親以徳合膺重寄¶公
等備受朝恩當思盡忠報國奈何一旦欲以神¶器假人
之儀有死而已不能誣罔先帝昉等知不¶可屈乃代之
儀署而行之諸衛既受敕並受堅節¶度堅恐諸王在外
生變以千金公主將適突厥為¶辭徵趙陳越代滕五王
入朝堅索符璽顔之儀正¶色曰此天子之物自有主者
<pb:KR2c0001_WYG_025-64b>
宰相何故索之堅大¶怒命引出將殺之以其民望出為
西邊郡守丁未¶發喪靜帝入居天臺廢正陽宫大赦停
洛陽宫作<md:KR2c0001_SBCK_025-52a>¶庚戌尊阿史那太后為太皇太后李太后為
太帝¶大后楊后為皇太后朱后為帝太后其陳后元后¶
尉遲后並為尼以漢王贊為上柱國右大丞相尊¶以虚
名實無所綜理以楊堅為假黄鉞左大丞相¶秦王贄為
上柱國百官總已以聽於左丞相堅初¶受顧命使䢴國
公楊惠謂御正下大夫李徳林曰¶朝廷賜令總文武事
<pb:KR2c0001_WYG_025-65a>
經國任重今欲與公共事必¶不得辭徳林曰願以死奉
公堅大喜始劉昉鄭譯¶議以堅為大冡宰譯自攝大司
馬昉又求小冡宰¶堅私問徳林曰欲何以見處徳林曰
宜作大丞相¶假黄鉞都督中外諸軍事不爾無以壓衆
心及發<md:KR2c0001_SBCK_025-52b>¶䘮即依此行之以正陽宫為丞相府時衆情未
壹¶堅引司武上士盧賁置左右將之東宫百官皆不¶知
所從堅濳令賁部伍仗衞因召公卿謂曰欲求¶富貴者
宜相隨往往偶語欲有去就賁嚴兵而至¶衆莫敢動出
<pb:KR2c0001_WYG_025-65b>
崇陽門至東宫門者拒不納賁諭之¶不去瞋目叱之門
者遂却堅入賁遂典丞相府宿¶衞賁辯之弟子也以鄭
譯為丞相府長史劉昉為¶司馬李徳林為府屬二人由
是怨徳林内史下大¶夫勃海髙熲明敏有器局習兵事
多計略堅欲引¶之入府遣楊惠諭意熲承㫖欣然曰願
受驅馳縱¶令公事不成熲亦不辭滅族乃以為相府司
錄時<md:KR2c0001_SBCK_025-53a>¶漢王贊居禁中毎與静帝同帳而坐劉昉飾羙妓¶
進贊贊甚悅之昉因說贊曰大王先帝之弟時望¶所歸
<pb:KR2c0001_WYG_025-66a>
孺子㓜冲豈堪大事今先帝初崩羣情尚擾¶王且歸第
待事寧後入為天子此萬全計也贊年¶少性識庸下以
為信然遂從之堅革宣帝苛酷之¶政更為寛大刪略舊
律作刑書要制奏而行之躬¶履節儉中外悦之堅夜召
太史中大夫庾季才問¶曰吾以庸虛受兹顧命天時人
事卿以為何如季¶才曰天道精微難可意察竊以人事
&KR0114;之符兆已¶定季才縱言不可公豈復得為箕潁之事
乎堅黙¶然乆之曰誠如君言獨孤夫人亦謂堅曰大事
<pb:KR2c0001_WYG_025-66b>
已<md:KR2c0001_SBCK_025-53b>¶然騎虎之勢必不得下勉之堅以相州總管尉遲¶迥
位望素重恐有異圖使迥子魏安公惇奉詔書¶召之㑹
葬壬子以上柱國韋孝寛為相州總管又¶以小司徒叱
列長乂為相州刺史先令赴鄴孝寛¶續進陳王純時鎮
齊州堅使門正上士崔彭徵之¶彭以兩騎往止傳舍遣
人召純純至彭請屏左右¶密有所道遂執而鎻之因大
言曰陳王有罪詔徵¶入朝左右不得輒動其從者愕然
而去彭楷之孫¶也六月五王皆至長安　周尉遲迥知
<pb:KR2c0001_WYG_025-67a>
丞相堅將¶不利於帝室謀舉兵討之韋孝寛至朝歌迥
遣其¶大都督賀蘭貴齎書候韋孝寛孝寛留貴與語以<md:KR2c0001_SBCK_025-54a>¶審之疑其有變遂稱疾徐行又使人至相州求醫¶藥密
以伺之孝寛兄子藝為魏郡守迥遣藝迎孝¶寛孝寛問
迥所為藝黨於迥不以實對孝寛怒將¶斬之藝懼悉以
迥謀語孝寛孝寛攜藝西走每至¶亭驛盡驅傳馬而去
謂驛司曰蜀公將至宜速具¶酒食迥尋遣儀同大將軍
梁子康將數百騎追孝¶寛追者至驛輒逢盛饌又無馬
<pb:KR2c0001_WYG_025-67b>
遂遲留不進孝寛¶與藝由是得免堅又令候正破六韓
裒詣迥諭㫖¶密與總管府長史晉昶等書令為之備迥
聞之殺¶昶及裒集文武士民登城北樓令之曰楊堅藉
后¶父之勢挾㓜主以作威福不臣之迹暴扵行路吾<md:KR2c0001_SBCK_025-54b>¶與
國舅甥任兼將相先帝處吾如此本欲寄以安¶危今欲
與卿等糾合義勇以匡國庇民何如衆咸¶從命迥乃自
稱大總管承制置官司時越王招入¶朝留少子在國迥
奉以號令甲子堅發闗中兵以¶韋孝寛為行軍元帥郕
<pb:KR2c0001_WYG_025-68a>
公梁士彦樂安公元諧化¶政公宇文忻濮陽公武川宇
文述武鄉公崔宏度¶清河公楊素隴西公李詢等皆為
行軍總管以討¶迥宏度楷之孫詢穆之兄子也初宣帝
使計部中¶大夫楊尚希撫慰山東至相州聞宣帝殂與
尉遲¶迥發䘮尚希出謂左右曰蜀公哭不哀而視不安¶
將有佗計吾不去懼及於難遂夜從捷徑而遁遲<md:KR2c0001_SBCK_025-55a>¶明迥
覺追之不及遂歸長安堅遣尚希督宗兵三¶千人鎮潼
闗雍州牧畢刺王賢與五王謀殺堅事¶洩堅殺賢并其
<pb:KR2c0001_WYG_025-68b>
三子掩五王之謀不問以秦王贄¶為大冡宰把公椿為
大司徒庚子以柱國梁睿為¶益州總管　周青州總管
尉遲勤迥之弟子也初¶得迥書表送之尋亦從迥迥所
統相衞黎洛貝趙¶冀瀛滄勤所統青齊膠光莒等州皆
從之衆數十¶萬榮州刺史邵公胄申州刺史李惠東楚
州刺史¶費也利進潼州刺史曹孝逺各據本州徐州總
管¶司録席毗羅據兖州前東平郡守畢義緒據蘭陵¶皆
應迥懐縣永橋鎮將紇豆陵惠以城降迥迥使<md:KR2c0001_SBCK_025-55b>¶其所署
<pb:KR2c0001_WYG_025-69a>
大將軍石遜攻建州建州刺史宇文弁以¶州降之又遣
西道行臺韓長業攻拔潞州執刺史¶趙威署城人郭子
勝為刺史紇豆陵惠襲䧟鉅鹿¶遂圍恒州上大將軍宇
文威攻汴州莒州刺史烏¶丸尼等帥青齊之衆圍沂州
大將軍檀讓攻拔曹¶亳二州屯兵梁郡席毗羅衆號八
萬軍於蕃城攻¶䧟昌慮下邑李惠自申州攻永州拔之
迥遣使招¶大左輔并州刺史李穆穆鎻其使封上其書
穆子¶士榮以穆所居天下精兵處隂勸穆從迥穆深拒
<pb:KR2c0001_WYG_025-69b>
之堅使内史大夫柳裘詣穆為陳利害又使穆子¶左
侍上士渾往布腹心穆使渾奉尉斗於堅曰願<md:KR2c0001_SBCK_025-56a>¶執威柄
以尉安天下又以十三鐶金帶遺堅十三¶鐶金帶者天子
之服也堅大恱遣渾詣韋孝寛述¶穆意穆兄子崇為懐
州刺史初欲應迥後知穆附¶堅慨然太息曰闔家富貴
者數十人值國有難竟¶不能扶傾繼絶復何靣目處天
地間乎不得已亦¶附扵堅迥子誼為朔州刺史穆執送
長安又遣兵¶討郭子勝擒之迥招徐州總管源雄東郡
<pb:KR2c0001_WYG_025-70a>
守于仲¶文皆不從雄賀之曾孫仲文謹之孫也迥遣宇
文¶胄自石濟宇文威自白馬濟河二道攻仲文仲文¶棄
郡走還長安迥殺其妻子迥遣檀讓狥地河南¶丞相堅
以仲文為河南道行軍總管使詣洛陽發<md:KR2c0001_SBCK_025-56b>¶兵討讓命楊
素討宇文胄丁未周以丞相堅都督¶中外諸軍事鄖州
總管司馬消難亦舉兵應迥己¶酉周以柱國王誼為行
軍元帥以討消難廣州刺¶史于顗仲文之兄也與總管
趙文表不恊詐得心¶疾誘文表手殺之因唱言文表與
<pb:KR2c0001_WYG_025-70b>
尉遲迥通謀堅¶以迥未平因勞勉之即拜吳州總管趙
僣王招謀¶殺堅邀堅過其第堅齎酒殽就之招引入寢
室招¶子員貫及妃弟魯封等皆在左右佩刀而立又藏¶
刄於帷席之間伏壯士於室後堅左右皆不得從¶惟從
祖弟開府儀同大將軍𢎞大將軍元胄坐於¶户側胄順
之孫也𢎞胄皆有勇力為堅心腹酒酣<md:KR2c0001_SBCK_025-57a>¶招以佩刀刺瓜
連㗖堅欲因而刺之元胄進曰相¶府有事不可久留招
訶之曰我與丞相言汝何為¶者叱之使却胄瞋目憤氣
<pb:KR2c0001_WYG_025-71a>
扣刀入衛招賜之酒曰¶吾豈有不善之意邪卿何猜警
如是招偽吐將入¶後閤胄恐其為變扶令上坐如此再
三招稱喉乾¶命胄就厨取飲胄不動㑹滕王逌後至堅
降階迎¶之胄耳語曰事勢大異可速去堅曰彼無兵馬
何¶能為胄曰兵馬皆彼物彼若先發大事去矣胄不¶辭
死恐死無益堅復入坐胄聞室後有被甲聲遽¶請曰相
府事殷公何得如此因扶堅下牀趨去招¶將追之胄以
身蔽户招不得出堅及門胄自後至<md:KR2c0001_SBCK_025-57b>¶招恨不時發彈指
<pb:KR2c0001_WYG_025-71b>
出血壬子堅誣招與越野王盛¶謀反皆殺之及其諸子
賞賜元胄不可勝計周室¶諸王數欲伺隙殺堅都督臨
涇李圓通常保䕶之¶由是得免　周韋孝寛軍至永橋
城諸將請先攻¶之孝寛曰城小而固若攻而不拔損我
兵威今破¶其大軍此何能為於是引軍壁於武陟尉遲
迥遣¶其子魏安公惇帥衆十萬入武徳軍於沁東㑹沁¶
水漲孝寛與迥隔水相持不進孝寛長史李詢密¶啟
丞相堅云梁士彦宇文忻崔𢎞度並受尉遲迥¶饟金軍
<pb:KR2c0001_WYG_025-72a>
中慅慅人情大異堅深以為憂與内史上¶大夫鄭譯謀代
此三人者李徳林曰公與諸將皆<md:KR2c0001_SBCK_025-58a>¶國家貴臣未相服從
今正以挾令之威控御之耳¶前所遣者疑其乖異後所
遣者安知其能盡腹心¶邪又取金之事虚實難明今一
旦代之或懼罪逃¶逸若加縻縶則自鄖公以下莫不驚
疑且臨敵易¶將此燕趙之所以敗也如愚所見但遣公
一腹心¶明於智略素為諸將所信服者速至軍所使觀
其¶情偽縱有異意必不敢動動亦能制之矣堅大悟¶曰
<pb:KR2c0001_WYG_025-72b>
公不發此言幾敗大事乃命少内史崔仲方往¶監諸軍
為之節度仲方猷之子也辭以父在山東¶又命劉昉鄭
譯昉辭以未嘗為將譯辭以母老堅¶不恱府司録髙熲
請行堅喜遣之熲受命亟發遣<md:KR2c0001_SBCK_025-58b>¶人辭母而已自是堅措
置軍事皆與李徳林謀之¶時軍書日以百數徳林口授
數人文意百端不加¶治㸃　司馬消難以鄖隨温應土順
沔儇岳九州及¶魯山等八鎮來降遣其子永為質以求
援八月己¶未詔以消難為大都督總督九州八鎮諸軍
<pb:KR2c0001_WYG_025-73a>
事司¶空賜爵隨公庚申詔鎮西將軍樊毅進督沔漢諸¶
軍事南豫州刺史任忠帥衆趣厯陽超武將軍陳¶慧紀
為前軍都督趣南兖州　周益州總管王謙¶亦不附丞
相堅起巴蜀之兵以攻始州梁睿至漢¶川不得進堅即
以睿為行軍元帥以討謙　梁世¶宗使中書舍人柳莊奉
書入周丞相堅執莊手曰<md:KR2c0001_SBCK_025-59a>¶孤昔以開府從役江陵深蒙
梁主殊眷今主㓜時¶難猥蒙顧託梁主弈葉委誠朝廷
當相與共保歲¶寒時諸將競勸梁主舉兵與尉遲迥連
<pb:KR2c0001_WYG_025-73b>
謀以為進¶可以盡節周氏退可以席卷山南梁主疑未
決㑹¶莊至具道堅語且曰昔袁紹劉表王凌諸葛誕皆¶
一時雄傑據要地擁彊兵然功業莫就禍不旋踵¶者良
由魏晉挾天子保京都仗大順以為名故也¶今尉遲迥
雖曰舊將昏耄已甚司馬消難王謙常¶人之下者非有
匡合之才周朝將相多為身計競¶効節於楊氏以臣料
之迥等終當覆滅隨公必移¶周祚未若保境息民以觀
其變梁主深然之衆議<md:KR2c0001_SBCK_025-59b>¶遂止髙熲至軍為橋於沁水尉
<pb:KR2c0001_WYG_025-74a>
遲惇於上流縱火¶栰熲豫為土狗以禦之惇布陳二十
餘里麾兵少¶却欲待孝寛軍半度而擊之孝寛因其却
鳴鼔齊¶進軍既度熲命焚橋以絶士卒反顧之心惇兵
大¶敗單騎走孝寛乗勝進追至鄴庚午迥與惇及惇¶弟
西都公祐悉將其卒十三萬陳於城南迥别統¶萬人皆
綠巾錦襖號曰黄龍兵迥弟勤帥衆五萬¶自青州赴迥
以三千騎先至迥素習軍旅老猶被¶甲臨陳其麾下兵
皆關中人為之力戰孝寛等軍¶不利而却鄴中士民觀
<pb:KR2c0001_WYG_025-74b>
戰者數萬人行軍總管宇¶文忻曰事急矣吾當以詭道
破之乃先射觀者觀<md:KR2c0001_SBCK_025-60a>¶者皆走轉相騰籍聲如雷霆忻乃
傳呼曰賊敗矣¶衆復振因其擾而乘之迥軍大敗走保
鄴城孝寛¶縱兵圍之李詢及思安伯代人賀婁子幹先
豋崔¶𢎞度妺先適迥子為妻及鄴城破迥窘迫升樓𢎞¶
度直上龍尾追之迥彎弓將射𢎞度𢎞度脱兠鍪¶謂迥
曰頗相識不今日各圖國事不得顧私以親¶戚之情謹
遏亂兵不許侵辱事勢如此早為身計¶何所待也迥擲
<pb:KR2c0001_WYG_025-75a>
弓於地罵左丞相極口而自殺𢎞¶度顧其弟𢎞升曰汝
可取迥頭𢎞升斬之軍士在¶小城中者孝寛盡阬之勤
惇祐東走青州未至開¶府儀同大將軍郭衍追獲之丞
相堅以勤初有誠<md:KR2c0001_SBCK_025-60b>¶欵特不之罪李惠先自縳歸罪堅復
其官爵迥末¶年衰耄及起兵以小御正崔達拏為長史
逹拏暹¶之子也文士無籌略舉措多失凡六十八日而
敗¶于仲文軍至蓼隄去梁郡七里檀讓擁衆數萬仲¶文
以羸師桃戰而偽北讓不設備仲文還擊大破¶之生獲
<pb:KR2c0001_WYG_025-75b>
五千餘人斬首七百級進攻梁郡迥守將¶劉子寛棄城
走仲文進擊曹州獲迥所署刺史李¶仲康檀讓以餘衆
屯成武仲文襲擊破之遂拔成¶武迥將席毗羅衆十萬
屯沛縣將攻徐州其妻子¶在金鄉仲文遣人詐為毗羅
使者謂金鄉城主徐¶善淨曰檀讓明日午時至金鄉宣
蜀公令賞賜將<md:KR2c0001_SBCK_025-61a>¶士金鄉人皆喜仲文簡精兵偽建迥旗
幟倍道而¶進善淨望見以為檀讓出迎謁仲文執之遂
取金¶鄉諸將多勸屠其城仲文曰此城乃毗羅起兵之
<pb:KR2c0001_WYG_025-76a>
所當寛其妻子其兵自歸如即屠之彼望絶矣衆¶皆稱
善於是毗羅恃衆來薄官軍仲文設伏擊之¶毗羅軍大
潰争投洙水死水為之不流獲檀讓檻¶送京師斬毗羅
傳首韋孝寛分兵討闗東叛者悉¶平之堅徙相州於安
陽毁鄴城及邑居分相州置¶毛州魏州梁主聞迥敗謂
桞莊曰若從衆人之言¶社稷已不守矣丞相堅之初得
政也待黄公劉昉¶沛公鄭譯甚厚賞賜不可勝計委以
心膂言無不<md:KR2c0001_SBCK_025-61b>¶從朝野傾屬稱為黄沛二人皆恃功驕恣
<pb:KR2c0001_WYG_025-76b>
溺於財¶利不親職務及辭監軍堅始踈之恩禮漸薄髙
熲¶自軍所還寵遇日隆時王謙司馬消難未平堅憂¶之
忘寢與食而昉逸逰縦酒相府事多遺落堅乃¶以髙熲
代昉為司馬不忍廢譯隂敕官屬不得白¶事於譯譯猶
坐聽事無所闗預惶懼頓首求解職¶堅猶以恩禮慰勉
之　周王誼帥四總管至鄖州¶司馬消難擁其衆以魯
山甑山二鎮來奔　九月¶庚戌以隋世子勇為洛州總
管東京小冡宰總統¶舊齊之地壬子以左丞相堅為大
<pb:KR2c0001_WYG_025-77a>
丞相罷左右丞¶相之官　冬十月周丞相堅殺陳惑王
純及其子<md:KR2c0001_SBCK_025-62a>¶　周梁睿將歩騎二十萬討王謙謙分命諸將
據險¶拒守睿奮擊屢破之蜀人大駭謙遣其將逹奚惎¶
髙阿那肱乙弗䖍等帥衆十萬攻利州堰江水以¶灌之
城中戰士不過二千總管昌黎豆盧勣晝夜¶拒守凡四
旬時出竒兵擊惎等破之㑹梁睿至惎¶等遁去睿自劒
閣入進逼成都謙令逹奚惎乙弗¶䖍城守親帥精兵五
萬背城結陳睿擊之謙戰敗¶將入城惎䖍以城降謙將
<pb:KR2c0001_WYG_025-77b>
麾下三十騎走新都新¶都令王寶執之戊寅睿斬謙及
髙阿那肱劒南平¶　十二月甲子周以大丞相堅為相
國總百揆去¶都督内外大冡宰之號進爵為王以安陸
等二十<md:KR2c0001_SBCK_025-62b>¶郡為隋國賛拜不名備九錫之禮堅受王爵十
郡¶而已¶
十三年春二月甲寅隋王始受相國百揆九錫之¶命建
臺置官丙辰詔進王妃獨孤氏為王后世子¶勇為太子
開府儀同大將軍庚季才勸隋王宜以¶今月甲子應天
<pb:KR2c0001_WYG_025-78a>
受命太傅李穆開府儀同大將軍¶盧賁亦勸之於是周
主下詔遜居别宫甲子命兼¶太傅把公椿奉册大宗伯
趙煚奉皇帝璽紱禪位¶于隋隋王冠逺逰冠受冊璽改
服紗㡌黄袍入御¶臨光殿服衮冕如元㑹之儀大赦改
元開皇命有¶司奉冊祠于南郊遣少冡宰元孝矩代太
子勇鎮<md:KR2c0001_SBCK_025-63a>¶洛陽孝矩名矩以字行天賜之孫也女為太子
妃¶少内史崔仲方勸隋主除周六官依漢魏之舊從¶之
置三師三公及尚書門下内史秘書内侍五省¶御史都
<pb:KR2c0001_WYG_025-78b>
水二臺太常等十一寺左右衛等十二府¶以分司統職
又置上柱國至都督十一等勲官以¶酬勤勞特進至朝
散大夫七等散官以加文武官¶之有徳聲者改侍中為
納言以相國司馬髙熲為¶尚書左僕射兼納言相國司
錄京兆虞慶則為内¶史監兼吏部尚書相國内郎李徳
林為内史令乙¶丑追尊皇考為武元皇帝廟號太祖皇
妣吕氏為¶元明皇后丙寅脩廟社立王后獨孤氏為皇
后王<md:KR2c0001_SBCK_025-63b>¶太子勇為皇太子丁夘以大將軍趙煚為尚書右
<pb:KR2c0001_WYG_025-79a>
僕射己巳封周靜帝為介公周氏諸王皆降爵為¶公初
劉鄭矯詔以隋主輔政楊后雖不預謀然以¶嗣主㓜冲
恐權在佗族聞之甚喜後知其父有異¶圖意頗不平形
於言色及禪位憤惋逾甚隋主内¶甚愧之改封樂平公
主乆之欲奪其志公主誓不¶許乃止隋主與周載下大
夫北平榮建緒有舊隋¶主將受禪建緒為息州刺史將
之官隋主謂曰且¶躊躇當共取富貴建緒正色曰明公
此㫖非僕所¶聞及即位來朝帝謂之曰卿亦悔不建緒
<pb:KR2c0001_WYG_025-79b>
稽首曰¶臣位非徐廣情類楊彪帝笑曰朕雖不曉書語
亦<md:KR2c0001_SBCK_025-64a>¶知卿此言不遜上柱國竇毅之女聞隋受禪自投¶堂
下撫膺太息曰恨我不為男子救舅氏之患毅¶及襄陽
公主掩其口曰汝勿妄言滅吾族毅由是¶竒之及長以
適唐公李淵淵昞之子也虞慶則勸¶隋主盡滅宇文氏
髙熲楊惠亦依違從之李徳林¶固爭以為不可隋主作
色曰君書生不足與議此¶於是周太祖孫譙公乾憚冀
公絢閔帝子紀公湜¶明帝子鄷公真宋公實髙祖子漢
<pb:KR2c0001_WYG_025-80a>
公贊秦公贄曹¶公允道公充蔡公兊荆公元宣帝子萊
公衍郢公¶述皆死徳林由是品位不進　五月隋主濳
害周¶靜帝葬于㳟陵以其族人洛為嗣<md:KR2c0001_SBCK_025-64b>¶　　始興王謀逆¶
陳宣帝大建十三年冬十二月始興王叔陵太子¶之次
弟也與太子異母母曰彭貴人叔陵為江州¶刺史性苛
刻狡險新安王伯固以善諧謔有寵於¶上及太子叔陵
疾之隂求其過失欲中之以法叔¶陵入為楊州刺史事
<pb:KR2c0001_WYG_025-80b>
務多關渉省閤執事承意順¶㫖即諷上進用之㣲致違
忤必抵以大罪重者至¶殊死伯固憚之乃謟求其意叔
陵好發古冢伯固¶好射雉常相從郊野大相欵狎因密
圖不軌伯固¶為侍中毎得密語必告叔陵¶
十四年春正月己酉上不豫太子與始興王叔陵<md:KR2c0001_SBCK_025-65a>¶長沙
王叔堅並入侍疾叔陵隂有異志命典藥吏¶曰切藥刀
甚鈍可礪之甲寅上殂倉猝之際叔陵¶命左右於外取
劔左右弗悟取朝服木劔以進叔¶陵怒叔堅在側聞之
<pb:KR2c0001_WYG_025-81a>
疑有變伺其所為乙夘小歛¶太子哀哭俯伏叔陵抽剉
藥刀斫太子中項太子¶悶絶于地母柳皇后走來救之
又斫后數下乳媪¶吳氏自後掣其肘太子乃得起叔陵
持太子衣太¶子自奮得免叔堅手搤叔陵奪去其刀仍
牽就柱¶以其褶袖縳之時吳媪已扶太子避賊叔堅求
太¶子所在欲受生殺之命叔陵多力奮袖得脱突走¶出
雲龍門馳車還東府召左右斷青溪道赦東城<md:KR2c0001_SBCK_025-65b>¶囚以充
戰士散金帛賞賜又遣人往新林追其所¶部兵仍自被
<pb:KR2c0001_WYG_025-81b>
甲著白布㡌登城西門招募百姓又¶召諸王將帥莫有
至者惟新安王伯固單馬赴之¶助叔陵指揮叔陵兵可
千人欲據城自守時衆軍¶並縁江防守臺内空虛叔堅
白柳后使太子舍人¶河内司馬申以太子命召右衛將
軍蕭摩訶入見¶受敕帥馬歩數百趣東府屯城西門叔
陵惶恐遣¶記室韋諒送其鼓吹與摩訶謂之曰事捷必
以公¶為台鼎摩訶紿報之曰須王心膂節將自來方敢¶
從命叔陵遣其所親戴温譚騏驎詣摩訶摩訶執¶以送
<pb:KR2c0001_WYG_025-82a>
臺斬其首徇東城叔陵自知不濟入内沈其<md:KR2c0001_SBCK_025-66a>¶妃張氏及
寵妾十人于井帥步騎數百自小航度¶欲趣新林乗舟
奔隋行至白楊路為臺軍所邀伯¶固見兵至旋避入巷
叔陵馳騎拔刄追之伯固復¶還叔陵部下多棄甲潰去
摩訶馬容陳智深迎刺¶叔陵僵仆陳仲華就斬其首伯
固為亂兵所殺自¶寅至己乃定叔陵諸子並賜死伯固
諸子宥為庶¶人韋諒及前衡陽内史彭暠諮議參軍兼
記室鄭¶信典籖俞公喜並伏誅暠叔陵舅也信諒有寵
<pb:KR2c0001_WYG_025-82b>
於¶叔陵常參謀議諒粲之子也丁巳太子即皇帝位¶大
赦　癸亥以長沙王叔堅為驃騎將軍開府儀¶同三司
楊州刺史蕭摩訶為車騎將軍南徐州刺<md:KR2c0001_SBCK_025-66b>¶史封綏逺公
始興王叔陵家金帛累巨萬悉以賜¶之以司馬申為中
書通事舍人乙丑尊皇后為皇¶太后時帝病創卧承香
殿不能聽政太后居柏梁¶殿百司衆務皆決於太后帝
創愈乃歸政焉丁夘¶封皇弟叔重為始興王奉昭烈王
祀　秋九月丙¶午以長沙王叔堅為司空將軍刺史如
<pb:KR2c0001_WYG_025-83a>
故¶
長城公至徳元年　初上病創不能視事政無大¶小皆
決於長沙王叔堅權傾朝廷叔堅頗驕縱上¶由是忌之
都官尚書山隂孔範中書舍人施文慶¶皆惡叔堅而有寵
於上日夕求其短構之於上上乃¶即叔堅驃騎將軍本
號用三司之議出為江州刺<md:KR2c0001_SBCK_025-67a>¶史以祠部尚書江總為吏
部尚書　秋八月長沙¶王叔堅未之江州復留為司空
實奪之權　冬十¶二月丙辰司空長沙王叔堅免叔堅
<pb:KR2c0001_WYG_025-83b>
既失恩心不¶自安乃為厭媚醮日月以求福或上書告
其事帝¶召叔堅囚于西省將殺之令近侍宣敕數之叔
堅¶對曰臣之本心非有佗故但欲求親媚耳臣既犯¶天
憲罪當萬死臣死之日必見叔陵願宣明詔責¶之於九
泉之下帝乃赦之免官而已¶
　
　
　通鑑紀事本末卷二十五上
<pb:KR2c0001_WYG_025-84a>
欽定四庫全書
　通鑑紀事本末卷二十五下
　　　　　　　　　　　　　宋　袁樞　撰
　　隋滅陳¶
陳宣帝太建十三年春隋主既受周禪三月戊子¶以上
開府儀同三司賀若弼為呉州總管鎮廣陵<md:KR2c0001_SBCK_025-67b>¶和州刺史
河南韓擒虎為廬州總管鎮廬江隋主¶有并吞江南之
志問將帥於髙熲熲薦弼與擒虎¶故置於南邊使潛為
<pb:KR2c0001_WYG_025-84b>
經畧¶
長城公至徳二年上於光昭殿前起臨春結綺望¶仙三
閣各髙數十丈連延數十間其牎牖壁帶縣¶楣欄檻皆
以沉檀為之飾以金玉間以珠翠外施¶珠簾内有寶牀
寶帳其服玩瑰麗近古所未有毎¶微風暫至香聞數里
其下積石為山引水為池雜¶植竒花異卉上自居臨春
閣張貴妃居結綺閣龔¶孔二貴嬪居望仙閣並複道交
相往來又有王李¶二美人張薛二淑媛袁昭儀何婕妤
<pb:KR2c0001_WYG_025-85a>
江脩容並有<md:KR2c0001_SBCK_025-68a>¶寵迭逰其上以宫人有文學者袁大捨等
為女學¶士僕射江總雖為宰輔不親政務日與都官尚
書¶孔範散騎常侍王瑳等文士十餘人侍上遊宴後¶庭
無復尊卑之序謂之狎客上毎飲酒使諸妃嬪¶及女學
士與狎客共賦詩互相贈答采其尤艶麗¶者被以新聲
選宫女千餘人習而歌之分部迭進¶其曲有玉樹後庭
花臨春樂等大抵皆羙諸妃嬪¶之容色君臣酣歌自夕
達旦以此為常張貴妃名¶麗華本兵家女為龔貴嬪侍
<pb:KR2c0001_WYG_025-85b>
兒上見而說之得幸¶生太子深貴妃髮長七尺其光可
鑑性敏慧有神¶彩進止閒華毎瞻視眄睞光采溢目照
映左右善<md:KR2c0001_SBCK_025-68b>¶候人主顔色引薦諸宫女後宫咸徳之競言
其善¶又有厭魅之術常置滛祀於宫中聚女巫鼓舞上¶
怠於政事百司啟奏並因宦者蔡脱兒李善度進¶請上
倚隠囊置張貴妃於膝上共決之李蔡所不¶能記者貴
妃並為條䟽無所遺脱因參訪外事人¶間有一言一事
貴妃必先知白之由是益加寵異¶冠絶後宫宦官近習
<pb:KR2c0001_WYG_025-86a>
内外連結援引宗戚縱横不¶法賣官鬻獄貨賂公行賞
罰之命不出於外大臣¶有不從者因而譖之於是孔張
之權熏灼四方大¶臣執政皆從風謟附孔範與孔貴嬪
結為兄妺上¶惡聞過失毎有惡事孔範必曲為文飾稱
揚贊羙<md:KR2c0001_SBCK_025-69a>¶由是寵遇優渥言聽計從羣臣有諌者輙以罪
斥¶之中書舍人施文慶頗涉書史嘗事上於東宫聰¶敏
彊記明閑吏職心筭口占應時條理由是大被¶親幸又
薦所善吳興沈客卿陽惠朗徐哲暨慧景¶等云有吏能
<pb:KR2c0001_WYG_025-86b>
上皆擢用之以客卿為中書舍人客¶卿有口辯頗知朝
廷典故兼掌金帛局舊制軍人¶士人並無闗市之稅上
盛脩宫室窮極耳目府庫¶虛空有所興造恒苦不給客
卿奏請不問士庶並¶責關市之征而又増重其舊於是
以陽惠朗為太¶市令暨慧景為尚書金倉都令史二人
家本小吏¶考校簿領毫釐不差然皆不達大體督責苛
碎聚<md:KR2c0001_SBCK_025-69b>¶歛無厭士民嗟怨客卿總督之毎歲所入過於常¶
格數十倍上大悦益以施文慶為知人尤加親重¶小大
<pb:KR2c0001_WYG_025-87a>
衆事無不委任轉相汲引珥貂蟬者五十人¶孔範自謂
文武才能舉朝莫及從容白上曰外間¶諸將起自行伍
匹夫敵耳深見逺慮豈其所知上¶以問施文慶文慶畏
範亦以為然司馬申復贊之¶自是將帥㣲有過失即奪
其兵分配文吏奪任忠¶部曲以配範及蔡徵由是文武
解體以至覆滅¶
三年　初北地傅縡以庻子事上於東宫及即位¶遷祕
書監右衛將軍兼中書通事舍人負才使氣¶人多怨之
<pb:KR2c0001_WYG_025-87b>
施文慶沈客卿共譖縡受髙麗使金上<md:KR2c0001_SBCK_025-70a>¶收縡下獄縡於
獄中上書曰夫君人者恭事上帝¶子愛下民省嗜欲逺
謟佞未明求衣日旰忘食是¶以澤被區宇慶流子孫陛
下頃來酒色過度不䖍¶郊廟大神専媚滛昏之鬼小人
在側宦豎弄權惡¶忠直若仇讎視生民如草芥後宫曳
綺繡廐馬餘¶菽粟百姓流離殭尸蔽野貨賄公行帑藏
損耗神¶怒民怨衆叛親離臣恐東南王氣自斯而盡書
奏¶上大怒頃之意稍解遣使謂縡曰我欲赦卿卿能¶改
<pb:KR2c0001_WYG_025-88a>
過不對曰臣心如面臣面可改則臣心可改上¶益怒令
宦者李善慶窮治其事遂賜死獄中上毎¶當郊祀常稱
疾不行故縡言及之<md:KR2c0001_SBCK_025-70b>¶禎明元年　初隋主受禪以來與陳鄰好甚篤毎¶獲陳
諜皆給衣馬禮遣之而髙宗猶不禁侵掠故¶太建之末
隋師入冦㑹髙宗殂隋主即命班師遣¶使赴弔書稱姓
名頓首帝答之益驕書末云想彼¶統内如此宜宇宙清
㤗隋主不恱以示朝臣上柱¶國楊素以為主辱臣死再
<pb:KR2c0001_WYG_025-88b>
拜請罪隋主問取陳之¶䇿於髙熲對曰江北地寒田收
差晩江南水田早¶熟量彼收穫之際㣲徵士馬聲言掩
襲彼必屯兵¶守禦足得廢其農時彼既聚兵我便解甲
再三若¶此彼以為常後更集兵彼必不信猶豫之頃我
乃¶濟師豋陸而戰兵氣益倍又江南土薄舍多茅竹<md:KR2c0001_SBCK_025-71a>¶所
有儲積皆非地窖密遣行人因風縱火待彼脩¶立復更
燒之不出數年自可財力俱盡隋主用其¶䇿陳人始困
於是楊素賀若弼及光州刺史髙勱¶虢州刺史崔仲方
<pb:KR2c0001_WYG_025-89a>
等爭獻平江南之䇿仲方上書¶曰今惟須武昌以下蘄
和滁方呉海等州更帖精¶兵密營度計益信襄荆基郢
等州速造舟楫多張¶形勢為水戰之具蜀漢二江是其
上流水路衝要¶必爭之所賊雖於流頭荆門延州公安
巴陵隱磯¶夏首蘄口湓城置船然終聚漢口峽口以水
戰大¶決若賊必以上流有軍令精兵赴援者下流諸將¶
即須擇使横度如擁衆自衛上江諸軍鼓行以前<md:KR2c0001_SBCK_025-71b>¶彼雖
恃九江五湖之險非徳無以為固徒有三吳¶百越之兵
<pb:KR2c0001_WYG_025-89b>
無恩不能自立矣隋主以仲方為基州¶刺史及受蕭巖
等降隋主益忿謂髙熲曰我為民¶父母豈可限一衣帶
水不拯之乎命大作戰船人¶請密之隋主曰吾將顯行
天誅何密之有使投其¶柹於江曰若彼懼而能改吾復
何求楊素在永安¶造大艦名曰五牙上起樓五層髙百
餘尺左右前¶後置六拍竿並髙五十尺容戰士八百人
次曰黄¶龍置兵百人自餘平乗舴艋各有等差晉州
刺¶史皇甫續將之官稽首言陳有三可滅帝問其狀¶對
<pb:KR2c0001_WYG_025-90a>
曰大吞小一也以有道伐無道二也納叛臣蕭<md:KR2c0001_SBCK_025-72a>¶巖於我
有詞三也陛下若命將出師臣願展絲髮¶之効隋主勞
而遣之時江南妖異特衆臨平湖草¶乆塞忽然自開帝
惡之乃自賣於佛寺為奴以厭¶之又於建康造大皇寺
起七級浮圖未畢火從中¶起而焚之呉興章華好學善
屬文朝臣以華素¶無伐閱競排詆之除大市令華鬱鬱
不得志上¶書極諫畧曰昔髙祖南平百越北誅逆虜世
祖¶東定吴㑹西破王琳髙宗克復淮南辟地千里¶三祖
<pb:KR2c0001_WYG_025-90b>
之功勤亦至矣陛下即位于今五年不思¶先帝之艱難
不知天命之可畏溺於嬖寵惑於¶酒色祀七廟而不出
拜三妃而臨軒老臣宿將<md:KR2c0001_SBCK_025-72b>¶棄之草莽謟諛讒邪升之朝
廷今疆場日蹙隋¶軍壓境陛下如不改絃易張臣見麋
鹿復遊於¶姑蘇矣帝大怒即日斬之(先是隋徵梁主入/朝梁¶叔父安平王)
(巖弟義興/王瓛來犇)¶
二年春正月遣散騎常侍袁雅等聘于隋又遣散¶騎常
侍九江周羅㬋將兵屯峽口侵隋峽州三月¶甲戍隋遣
<pb:KR2c0001_WYG_025-91a>
兼散騎常侍程尚賢等來聘戊寅隋主下¶詔曰陳叔寶據
手掌之地恣溪壑之險刼奪閭閻¶資産俱竭驅逼内外
勞役弗已窮奢極侈俾晝作¶夜斬直言之客滅無罪之
家欺天造惡祭鬼求恩¶盛粉黛而執干戈曳羅綺而呼
警蹕自古昏亂罕<md:KR2c0001_SBCK_025-73a>¶或能比君子濳逃小人得志天災地
孽物怪人妖¶衣冠鉗口道路以目重以背徳違言揺蕩
疆場晝¶伏夜逰䑕竊狗盜天之所覆無非朕臣每關聽
覽¶有懐傷惻可出師授律應機誅殄在斯一舉永清¶呉
<pb:KR2c0001_WYG_025-91b>
越又送璽書暴帝二十惡仍散冩詔書三十萬¶紙遍諭
江外　冬十月己未隋置淮南行省於壽¶春以晉王廣
為尚書令帝遣兼散騎常侍王琬兼¶通直散騎常侍許
善心聘於隋隋人留於客館琬¶等屢請還不聽甲子隋
以出師有事於太廟命晉¶王廣秦王俊清河公楊素皆
為行軍元帥廣出六¶合俊出襄陽素出永安荆州刺史
劉仁恩出江陵<md:KR2c0001_SBCK_025-73b>¶蘄州刺史王世積出蘄春廬州總管韓
擒虎出廬¶江吳州總管賀若弼出廣陵青州總管𢎞農
<pb:KR2c0001_WYG_025-92a>
燕榮¶出東海凢總管九十兵五十一萬八千皆受晉王¶
節度東接滄海西距巴蜀旌旗舟楫横亘數千里¶以左
僕射髙熲為晉王元帥長史右僕射王韶為¶司馬軍中
事皆取決焉區處支度無所凝滯　十¶一月丁夘隋主
親餞將士乙亥至定城陳師誓衆¶　十二月隋軍臨江
髙熲謂行臺吏部郎中薛道¶衡曰今茲大舉江東必可
克乎道衡曰克之嘗聞¶郭璞有言江東分王三百年復
與中國合今此數¶將周一也主上恭儉勤勞叔寶荒滛
<pb:KR2c0001_WYG_025-92b>
驕侈二也國<md:KR2c0001_SBCK_025-74a>¶之安危在所寄任彼以江總為相惟事詩
酒拔小¶人施文慶委以政事蕭摩訶任蠻奴為大將皆
一¶夫之用耳三也我有道而大彼無徳而小量其甲¶士
不過十萬西自巫峽東至滄海分之則勢懸而¶力弱聚
之則守此而失彼四也席卷之勢事在不¶疑熲忻然曰
得君言成敗之理令人豁然本以才¶學相期不意籌略
乃爾秦王俊督諸軍屯漢口為¶上流節度詔以散騎常
侍周羅㬋都督巴峽縁江¶諸軍事以拒之楊素引舟師
<pb:KR2c0001_WYG_025-93a>
下三峽軍至流頭灘¶將軍戚昕以青龍百餘艘兵數千
人守狼尾灘地¶勢險峭隋人患之素曰勝負大計在此
一舉若晝<md:KR2c0001_SBCK_025-74b>¶日下船彼見我虚實灘流迅激制不由人則
吾失¶其便不如以夜掩之素親帥黄龍數千艘銜枚而¶
下遣開府儀同三司王長襲引歩卒自南岸擊昕¶别柵
大將軍劉仁恩帥甲騎自北岸趣白沙遲明¶而至擊之
昕敗走悉俘其衆勞而遣之秋毫不犯¶素帥水軍東下
舟艫被江旌甲曜日素坐平乗大¶船容貎雄偉陳人望
<pb:KR2c0001_WYG_025-93b>
之皆懼曰清河公即江神也¶江濵鎮戍聞隋軍將至相
繼奏聞施文慶沈客卿¶並抑而不言初上以蕭巖蕭瓛
梁之宗室擁衆來¶奔心忌之故逺散其衆以巖為東揚
州刺史瓛為¶吳州刺史使領軍任忠出守吳興郡以襟
帶二州<md:KR2c0001_SBCK_025-75a>¶使南平王嶷鎮江州永嘉王彦鎮南徐州尋召
二¶王赴明年元㑹命縁江諸防船艦悉從二王還都¶為
威勢以示梁人之來者由是江中無一鬭船上¶流諸州
兵皆阻楊素軍不得至湘州刺史晉熈王¶叔文在職既
<pb:KR2c0001_WYG_025-94a>
久大得人和上以其據有上流隂忌¶之自度素與羣臣
少恩恐不為用無可任者乃擢¶施文慶為都督湘州刺
史配以精兵二千欲令西¶上仍徵叔文還朝文慶深喜
其事然懼出外之後¶執事者持己短長因進其黨沈客
卿以自代未發¶間二人共掌機密護軍將軍樊毅言於
僕射袁憲¶曰京口采石俱是要地各須銳兵五千并出
金翅<md:KR2c0001_SBCK_025-75b>¶二百縁江上下以為防備憲及驃騎將軍蕭摩訶¶
皆以為然乃與文武羣臣共議請如毅䇿施文慶¶恐無
<pb:KR2c0001_WYG_025-94b>
兵從已廢其述職而客卿又利文慶之任已¶得專權俱
言於朝曰必有議論不假面陳但作文¶啟即為通奏憲
等以為然二人齎啟入白帝曰此¶是常事邊城將帥足
以當之若出人船必恐驚擾¶及隋軍臨江間諜驟至憲
等殷勤奏請至於再三¶文慶曰元㑹將逼南郊之日太
子多從今若出兵¶事便廢闕帝曰今且出兵若北邊無
事因以水軍¶從郊何為不可又曰如此則聲聞鄰境便
謂國弱¶後又以貨動江總總内為之逰說帝重違其意
<pb:KR2c0001_WYG_025-95a>
而<md:KR2c0001_SBCK_025-76a>¶迫羣官之請乃令付外詳議總又抑憲等由是議¶久
不決帝從容謂侍臣曰王氣在此齊兵三來周¶師再來
無不摧敗彼何為者邪都官尚書孔範曰¶長江天塹古
以為限隔南北今日隋軍豈能飛度¶邪邊將欲作功勞
妄言事急臣毎患官卑虜若度¶江臣定作太尉公矣或
妄言北軍馬死範曰此是¶我馬何為而死帝笑以為然
故不為深備奏伎縱¶酒賦詩不輟¶
隋文帝開皇九年春正月乙丑朔陳主朝㑹羣臣¶大霧
<pb:KR2c0001_WYG_025-95b>
四塞入人鼻皆辛酸陳主昬睡至哺時乃寤¶是日賀若
弼自廣陵引兵濟江先是弼以老馬多<md:KR2c0001_SBCK_025-76b>¶買陳船而匿之
買弊船五六十艘置於瀆内陳人¶覘之以為内國無船
弼又請縁江防人毎交代之¶際必集廣陵於是大列旗
幟營幕被野陳人以為¶隋兵大至急發兵為備既知防
人交代其衆復散¶後以為常不復設備又使兵縁江時
獵人馬喧譟¶故弼之濟江陳人不覺韓擒虎將五百人
自横江¶宵濟采石守者皆醉遂克之晉王廣帥大軍屯
<pb:KR2c0001_WYG_025-96a>
六¶合鎮桃葉山丙寅采石戌主徐子建馳啟告變丁¶邜
召公卿入議軍旅戊辰陳主下詔曰犬羊陵縱¶侵竊郊
畿蜂蠆有毒宜時掃定朕當親御六師廓¶清八表内外
並可戒嚴以驃騎將軍蕭摩訶護軍<md:KR2c0001_SBCK_025-77a>¶將軍樊毅中領軍
魯廣逹並為都督司空司馬消¶難湘州刺史施文慶並
為大監軍遣南豫州刺史¶樊猛帥舟師出白下散騎常
侍臯文奏將兵鎮南¶豫州重立賞格僧尼道士盡令執
役庚午賀若弼¶攻拔京口執南徐州刺史黄恪弼軍令
<pb:KR2c0001_WYG_025-96b>
嚴肅秋毫¶不犯有軍士於民間酤酒者弼立斬之所俘
獲六¶千餘人弼皆釋之給糧勞遣付以勑書令分道宣¶
諭於是所至風靡樊猛在建康其子廵攝行南豫¶州事
辛未韓擒虎進攻姑孰半日拔之執廵及其¶家口臯文
奏敗還江南父老素聞擒虎威信來謁¶軍門者晝夜不
絶魯廣達之子世貞在新蔡與其<md:KR2c0001_SBCK_025-77b>¶弟世雄及所部降於
擒虎遣使致書招廣達廣達¶時屯建康自劾詣廷尉請
罪陳主慰勞之加賜黄¶金遣還營樊猛與左衛將軍蔣
<pb:KR2c0001_WYG_025-97a>
元遜將青龍八十¶艘於白下逰奕以禦六合兵陳主以
猛妻子在隋¶軍懼有異志欲使鎮東大將軍任忠代之
令蕭摩¶訶徐諭猛猛不恱陳主重傷其意而止於是賀
若¶弼自北道韓擒虎自南道並進縁江諸戌望風盡¶走
弼分兵斷曲阿之衝而入陳主命司徒豫章王¶叔英屯
朝堂蕭摩訶屯樂逰苑樊毅屯耆闍寺魯¶廣達屯白土
岡忠武將軍孔範屯寶田寺己夘任¶忠自吳興入赴仍
屯朱雀門辛未賀若弼進據鍾<md:KR2c0001_SBCK_025-78a>¶山頓白土岡之東晉王
<pb:KR2c0001_WYG_025-97b>
廣遣總管杜彦與韓擒虎¶合軍步騎二萬屯于新林蘄
州總管王世積以舟¶師出九江破陳將紀頊於蘄口陳
人大駭降者相¶繼晉王廣上狀帝大悅宴賜羣臣時建
康甲士尚¶十餘萬人陳主素怯懦不達軍事惟晝夜啼
泣臺¶内處分一以委施文慶文慶既知諸將疾已恐其¶
有功乃奏曰此等怏怏素不伏官迫此事機那可¶専信
由是諸將凢有啟請率皆不行賀若弼之攻¶京口也蕭
摩訶請將兵逆戰陳主不許及弼至鍾¶山摩訶又曰弼
<pb:KR2c0001_WYG_025-98a>
懸軍深入壘塹未堅出兵掩襲可¶以必克又不許陳主
召摩訶任忠等於内殿議軍<md:KR2c0001_SBCK_025-78b>¶事忠曰兵法客貴速戰主
貴持重今國家足食足¶兵宜固守臺城縁淮立柵北軍
雖來勿與交戰分¶兵斷江路無令彼信得通給臣精兵
一萬金翅三¶百艘下江徑掩六合彼大軍必謂其度江
將士已¶被俘獲自然挫氣淮南土人與臣舊相知悉今
聞¶臣往必皆景從臣復揚聲欲往徐州斷彼歸路則¶諸
軍不擊自去待春水既漲上江周羅㬋等衆軍¶必沿流
<pb:KR2c0001_WYG_025-98b>
赴援此良䇿也陳主不能從明日欻然曰¶兵久不決令
人腹煩可呼蕭郎一出擊之任忠叩¶頭苦請勿戰孔範
又奏請作一决當為官勒石燕¶然陳主從之謂摩訶曰
公可為我一決摩訶曰從<md:KR2c0001_SBCK_025-79a>¶來行陣為國為身今日之事
兼為妻子陳主多出¶金帛賦諸軍以充賞甲申使魯廣
達陳於白土岡¶居諸軍之南任忠次之樊毅孔範又次
之蕭摩訶¶軍最在北諸軍南北亘二十里首尾進退不
相知¶賀若弼將輕騎登山望見衆軍因馳下與所部七
<pb:KR2c0001_WYG_025-99a>
總管楊牙員明等甲士凡八千勒陳以待之陳主¶通於
蕭摩訶之妻故摩訶初無戰意惟魯廣達以¶其徒力戰
與弼相當隋師退走者數四弼麾下死¶者二百七十二
人弼縱烟以自隱窘而復振陳兵¶得人頭皆走獻陳主
求賞弼知其驕惰更引兵趣¶孔範範兵暫交即走陳諸
軍顧之騎卒亂潰不可<md:KR2c0001_SBCK_025-79b>¶復止死者五千人貟明擒蕭摩
訶送於弼弼命牽¶斬之摩訶顔色自若乃釋而禮之任
忠馳入臺見¶陳主言敗狀曰官好住臣無所用力矣陳
<pb:KR2c0001_WYG_025-99b>
主與之¶金兩縢使募人出戰忠曰陛下惟當具舟楫就
上¶流衆軍臣以死奉衛陳主信之敕忠出部分令宫¶人
装束以待之怪其久不至時韓擒虎自新林進¶軍忠已
帥數騎迎降於石子岡領軍蔡徵守朱雀¶航聞擒虎將
至衆懼而潰忠引擒虎軍直入朱雀¶門陳人欲戰忠揮
之曰老夫尚降諸軍何事衆皆¶散走於是城内文武百
司皆遁出惟尚書僕射袁¶憲在殿中尚書令江總等數
人居省中陳主謂袁<md:KR2c0001_SBCK_025-80a>¶憲曰我從來接遇卿不勝餘人今
<pb:KR2c0001_WYG_025-100a>
日但以追愧非¶惟朕無徳亦是江東衣冠道盡陳主遑
遽將避匿¶憲正色曰北兵之入必無所犯大事如此陛
下去¶欲安之臣願陛下正衣冠御正殿依梁武帝見侯¶
景故事陳主不從下榻馳去曰鋒刃之下未可交¶當吾
自有計從宫人十餘出後堂景陽殿將自投¶於井憲苦
諫不從後閤舍人夏侯公韻以身蔽井¶陳主與爭久之
乃得入既而軍人窺井呼之不應¶欲下石乃聞呌聲以
繩引之驚其太重及出乃與¶張貴妃孔貴嬪同束而上
<pb:KR2c0001_WYG_025-100b>
沈后居處如常太子深¶年十五閉閤而坐舍人孔伯魚
侍側軍士叩閤而<md:KR2c0001_SBCK_025-80b>¶入深安坐勞之曰戎旅在塗不至勞
也軍士咸致¶敬焉時陳人宗室王侯在建康者百餘人
陳主恐¶其為變皆召入令屯朝堂使豫章王叔英總督
之¶又隂為之備及臺城失守相帥出降賀若弼乘勝¶至
樂逰苑魯廣達猶督餘兵苦戰不息所殺獲數¶百人㑹
日暮乃解甲面臺再拜慟哭謂衆曰我身¶不能救國負
罪深矣士卒皆涕泣歔欷遂就擒諸¶門衛皆走弼夜燒
<pb:KR2c0001_WYG_025-101a>
北掖門入聞韓擒虎已得陳叔¶寶呼視之叔寶惶懼流
汗股慄向弼再拜弼謂之¶曰小國之君當大國之卿拜
乃禮也入朝不失作¶歸命侯無勞恐懼既而耻功在韓
擒虎後與擒虎<md:KR2c0001_SBCK_025-81a>¶相訽挺刄而出欲令蔡徵為叔寶作降
箋命乘騾¶車歸已事不果弼置叔寶於徳教殿以兵衛
守髙¶熲先入建康熲子徳𢎞為晉王廣記室廣使徳𢎞¶
馳詣熲所令留張麗華熲曰昔太公蒙面以斬妲¶己今
豈可留麗華乃斬之於青溪徳𢎞還報廣變¶色曰昔人
<pb:KR2c0001_WYG_025-101b>
云無徳不報我必有以報髙公矣由是¶恨熲丙戌晉王
廣入建康以施文慶受委不忠曲¶為謟佞以蔽耳目沈
客卿重賦厚歛以悦其上與¶太市令陽慧朗刑法監徐
析尚書都令史暨慧皆¶為民害斬於石關下以謝三吳
使髙熲與元帥府¶記室裴矩收圖籍封府庫資財一無
所取天下皆<md:KR2c0001_SBCK_025-81b>¶稱廣以為賢矩讓之之弟子也廣以賀若
弼先期¶決戰違軍令收以屬吏上驛召之詔廣曰平定
江¶表弼與韓擒虎之力也賜物萬叚又賜弼與擒虎¶詔
<pb:KR2c0001_WYG_025-102a>
羙其功開府儀同三司王頒僧辯之子也夜發¶陳髙祖
陵焚骨取灰投水而飲之既而自縛歸罪¶於晉王廣廣
以聞上命赦之詔陳髙祖世祖髙宗¶陵總給五户分守
之上遣使以陳亡告許善心善¶心衰服號哭於西階之
下籍草東向坐三日敕書¶唁焉明日有詔就館拜通直
散騎常侍賜衣一襲¶善心哭盡哀入房改服復出北面
立垂泣再拜受¶詔明日乃朝伏泣於殿下悲不能興上
顧左右曰<md:KR2c0001_SBCK_025-82a>¶我平陳國惟獲此人既能懐其舊君即我之
<pb:KR2c0001_WYG_025-102b>
誠臣¶也敕以本官直門下省陳水軍都督周羅㬋與郢¶
州刺史荀法尚守江夏秦王俊督三十六總管水¶陸十
餘萬屯漢口不得進相持踰月陳荆州刺史¶陳慧紀遣
南康内史吕忠肅屯岐亭據巫峽於北¶岸鑿巖綴鐵鎖
三條横截上流以遏隋船忠肅竭¶其私財以充軍用楊
素劉仁恩奮兵擊之四十餘¶戰忠肅守險力爭隋兵死
者五千餘人陳人盡取¶其鼻以求功賞既而隋師屢捷
獲陳之士卒三縱¶之忠肅棄柵而遁素徐去其鎻忠肅
<pb:KR2c0001_WYG_025-103a>
復據荆門之¶延洲素遣巴蜑千人乘五牙四艘以拍竿
碎其十<md:KR2c0001_SBCK_025-82b>¶餘艦遂大破之俘甲士三千餘人忠肅僅以身
免¶陳信州刺史顧覺屯安蜀城棄城走陳慧紀屯公¶安
悉燒其儲蓄引兵東下於是巴陵以東無復城¶守者陳
慧紀帥將士三萬人樓船千餘艘㳂江而¶下欲入援建
康為秦王俊軍所拒不得前是時陳¶晉熈王叔文罷湘
州還至巴州慧紀推叔文為盟¶主而叔文已帥巴州刺
史畢寶等致書請降於俊¶俊遣使迎勞之㑹建康平晉
<pb:KR2c0001_WYG_025-103b>
王廣命陳叔寶手書¶招上江諸將使樊毅詣周羅㬋陳
慧紀子正業詣¶慧紀諭指時諸城皆解甲羅㬋乃與諸
將大臨三¶日放兵散然後詣俊降陳慧紀亦降上江皆
平楊<md:KR2c0001_SBCK_025-83a>¶素下至漢口與俊㑹王世積在蘄口聞陳已亡移¶
書告諭江南諸郡於是江州司馬黄偲棄城走豫¶章等
諸郡太守皆詣世積降癸巳詔遣使者巡撫¶陳州郡二
月乙未廢淮南行臺省　陳呉州刺史¶蕭瓛能得物情
陳亡吳人推瓛為主右衛大將軍¶武川宇文述帥行軍
<pb:KR2c0001_WYG_025-104a>
總管元契張黙言等討之落¶叢公燕榮以舟師自東海
至亦受述節度陳永新¶侯陳君範自晉陵奔瓛并軍拒
述述軍且至瓛立¶陣於晉陵城東留兵拒述遣其將王
褒守吳州自¶義興入太湖欲掩述後述進破其柵廻兵
擊瓛大¶破之又遣兵别道襲吳州王褒衣道士服棄城
走<md:KR2c0001_SBCK_025-83b>¶瓛以餘衆保包山燕榮擊破之瓛將左右數人匿¶民
家為人所執述進至奉公埭陳東揚州刺史蕭¶巖以㑹
稽降與瓛皆送長安斬之楊素之下荆門¶也遣别將龎
<pb:KR2c0001_WYG_025-104b>
暉將兵畧地南至湘州城中將士莫¶有固志刻日請降
刺史岳陽王叔慎年十八置酒¶㑹文武僚吏酒酣叔慎
歎曰君臣之義盡於此乎¶長史謝基伏而流涕湘州助
防遂興侯正理在坐¶乃起曰主辱臣死諸軍獨非陳國
之臣乎今天下¶有難實致命之秋也縱其無成猶見臣
節青臣之¶外有死不能今日之機不可猶豫後應者斬
衆咸¶許諾乃刑牲結盟仍遣人詐奉降書於龎暉暉信<md:KR2c0001_SBCK_025-84a>¶之克期而入叔慎伏甲待之暉至執之以狥并其¶衆皆
<pb:KR2c0001_WYG_025-105a>
斬之叔慎坐于射堂招合士衆數日之内得¶五千人衡
陽太守樊通武州刺史鄔居業皆請舉¶兵助之隋所除
湘州刺史薛胄將兵適至與行軍¶總管劉仁恩共擊之
叔慎遣其將陳正理與樊通¶拒戰兵敗胄乘勝入城擒
叔慎仁恩破鄔居業於¶横橋亦擒之俱送秦王俊斬於
漢口嶺南未有所¶附數郡共奉髙凉郡太夫人洗氏為
主號聖母保¶境拒守詔遣柱國韋洸等安撫嶺外陳豫
章太守¶徐璒據南康拒之洸等不得進晉王廣遣陳叔
<pb:KR2c0001_WYG_025-105b>
寶¶遺夫人書諭以國亡使之歸隋夫人集首領數千<md:KR2c0001_SBCK_025-84b>¶人
盡日慟哭遣其孫馮魂帥衆迎洸洸擊斬徐璒¶入至廣
州說諭嶺南諸州皆定表馮魂為儀同三¶司冊洗氏為
宋康郡夫人洸夐之子也衡州司馬¶任瓌勸都督王勇
據嶺南求陳氏子孫立以為帝¶勇不能用以所部來降
瓌棄官去瓌忠之弟子也¶於是陳國皆平得州三十郡
一百縣四百詔建康¶城邑宫室並平蕩耕墾更於石頭
城置蔣州晉王¶廣班師留王韶鎮石頭委以後事三月
<pb:KR2c0001_WYG_025-106a>
己巳陳叔¶寶與其王公百司發建康詣長安大小在路
五百¶里纍纍不絶帝命權分長安士民宅以俟之内外¶
脩整遣使迎勞陳人至者如歸夏四月辛亥帝幸<md:KR2c0001_SBCK_025-85a>¶驪山
親勞旋師乙巳諸軍凱入獻俘於太廟陳叔¶寶及諸王
侯將相并乗輿服御天文圖籍等以次¶行列仍以鐵騎
圍之從晉王廣秦王俊入列于殿¶庭拜廣為太尉賜輅
車乗馬衮冕之服𤣥圭白璧¶丙午帝坐廣陽門觀引陳
叔寶於前及太子諸王¶二十八人司空司馬消難以下
<pb:KR2c0001_WYG_025-106b>
至尚書郎凡二百¶餘人帝使納言宣詔勞之次使内史
令宣詔責以¶君臣不能相輔乃至滅亡叔寶及其羣臣
並愧懼¶伏地屏息不能對既而宥之初武元帝迎司馬
消¶難與消難結為兄弟情好甚篤帝毎以叔父禮事¶之
及平陳消難至特免死配為樂戸二旬而免猶<md:KR2c0001_SBCK_025-85b>¶以舊恩
引見尋卒於家魯廣逹追傷本朝淪覆得¶疾不療憤慨
而卒庚戌帝御廣陽門宴將士自門¶外夾道列布帛之
積逹于南郭班賜各有差凡用¶三百餘萬段故陳之境
<pb:KR2c0001_WYG_025-107a>
内給復十年餘州免其年¶租賦樂安公元諧進曰陛下
威徳逺被臣前請以¶突厥可汗為候正陳叔寶為令史
今可用臣言矣¶帝曰朕平陳國本以除逆非欲誇誕公
之所奏殊¶非朕心突厥不知山川何能警候叔寶昬醉
寧堪¶驅使諧黙然而退辛酉進楊素爵為越公以其子¶
元感為儀同三司元奬為清河郡公賜物萬段粟¶萬石
命賀若弼登御坐賜物八千段加位上柱國<md:KR2c0001_SBCK_025-86a>¶進爵宋公
仍各加賜金寶及陳叔寶妹為妾賀若¶弼韓擒虎爭功
<pb:KR2c0001_WYG_025-107b>
於帝前弼曰臣在蔣山死戰破其¶銳卒擒其驍將震揚
威武遂平陳國韓擒虎略不¶交陳豈臣之比擒虎曰本
奉明㫖令臣與弼同時¶合勢以取偽都弼乃敢先期逢
賊遂戰致令將士¶傷死甚多臣以輕騎五百兵不血刄
直取金陵降¶任蠻奴執陳叔寶據其府庫傾其巢穴弼
至夕方¶扣北掖門臣啟關而納之斯乃救罪不暇安得
與¶臣相比帝曰二將俱為上勲於是進擒虎位上柱¶國
賜物八千叚有司劾擒虎放縱士卒滛汙陳宫¶坐此不
<pb:KR2c0001_WYG_025-108a>
加爵邑加髙熲上柱國進爵齊公賜物九<md:KR2c0001_SBCK_025-86b>¶千段帝勞之
曰公伐陳後人言公反朕已斬之君¶臣道合非青蠅所
能間也帝從容命熲與賀若弼¶論平陳事熲曰賀若弼
先獻十䇿後於蔣山苦戰¶破賊臣文吏耳焉敢與大將
論功帝大笑嘉其有¶讓帝之伐陳也使髙熲問方畧於
上儀同三司李¶徳林以授晉王廣至是帝賞其功授柱
國封郡公¶賞物三千段已宣敕訖或說髙熲曰今歸功
於李¶徳林諸將必當憤惋且後世觀公有若虚行熲入
<pb:KR2c0001_WYG_025-108b>
言之乃止以秦王後為揚州總管四十四州諸軍¶事鎮
廣陵晉王廣還并州晉王廣之戮陳五佞也¶未知都官
尚書孔範散騎常侍王瑳王儀御史中<md:KR2c0001_SBCK_025-87a>¶丞沈瓘之罪故
得免及至長安事並露乙未帝暴¶其過惡投之邊裔以
謝吳越之人瑳刻薄貪鄙忌¶害才能儀傾巧側媚獻二
女以求親昵瓘險慘苛¶酷發言邪謟故同罪焉帝給賜
陳叔寶甚厚數得¶引見班同三品毎預宴恐致傷心為
不奏呉音後¶監守者奏言叔寶云既無秩位毎預朝集
<pb:KR2c0001_WYG_025-109a>
願得一¶官號帝曰叔寶全無心肝監者又言叔寶常醉
罕¶有醒時帝問飲酒㡬何對曰與其子弟日飲一石¶帝
大驚使節其酒既而曰任其性不爾何以過日¶帝以陳
氏子弟既多恐其在京城為非乃分置邊¶州給田業使
為生嵗時賜衣服以安全之詔以陳<md:KR2c0001_SBCK_025-87b>¶尚書令江總為上
開府儀同三司僕射袁憲驃騎¶蕭摩訶領軍任忠皆為
開府儀同三司吏部尚書¶呉興姚察為秘書丞上嘉袁
憲雅操下詔以為江¶表稱首授昌州刺史聞陳散騎常
<pb:KR2c0001_WYG_025-109b>
侍袁元友數直¶言於陳叔寶擢拜主爵侍郎謂羣臣曰
平陳之初¶我悔不殺任蠻奴受人榮禄兼當重寄不能
横尸¶狥國乃云無所用力與宏演納肝何其逺也帝見¶
周羅㬋慰諭之許以富貴羅㬋垂泣對曰臣荷陳¶氏厚
遇本朝淪亡無節可紀得免於死陛下之賜¶也何富貴
之敢望賀若弼謂羅㬋曰聞公郢漢捉¶兵即知揚州可
得王師利渉果如所量羅㬋曰若<md:KR2c0001_SBCK_025-88a>¶得與公周旋勝負未
可知也頃之拜上儀同三司¶先是陳禆將羊翔來降伐
<pb:KR2c0001_WYG_025-110a>
陳之役使為鄉導位至¶上開府儀同三司班在羅㬋上
韓擒虎於朝堂戲¶之曰不知機變乃立在羊翔之下能
無愧乎羅㬋¶曰昔在江南乆承令問謂公天下節士今
日所言¶殊非所望擒虎有愧色帝之責陳君臣也陳叔
文¶獨欣然有得色既而復上表自陳昔在巴州已先¶送
款乞知此情望異常例帝雖嫌其不忠而欲懐¶柔江表
乃授叔文開府儀同三司拜宜州刺史初¶陳散騎常侍
韋鼎聘於周遇帝而異之謂帝曰公¶當大貴貴則天下
<pb:KR2c0001_WYG_025-110b>
一家歲一周天老夫當委質於<md:KR2c0001_SBCK_025-88b>¶公及至徳之初鼎為太
府卿盡賣田宅大匠卿毛¶彪問其故鼎曰江東王氣盡
於此矣吾與爾當葬¶長安及陳平上召鼎為上儀同三
司鼎叡之孫也¶壬戍詔曰今率土大同含生遂性太平
之法方可¶流行凡我臣民澡身浴徳家家自脩人人克
念兵¶可立威不可不戢刑可助化不可專行禁衛九重¶
之餘鎮守四方之外戎旅軍器皆宜停罷世路既¶夷羣
方無事武力之子俱可學經民間甲仗悉皆¶除毁頒告
<pb:KR2c0001_WYG_025-111a>
天下咸悉此意賀若弼撰其所畫䇿上¶之謂為御授平
陳七䇿帝弗省曰公欲發揚我名¶我不求名公宜自載
家傅弼位望隆重兄弟並封<md:KR2c0001_SBCK_025-89a>¶郡公為刺史列將家之珍
玩不可勝計婢妾曵羅¶綺者數百時人榮之其後突厥
來朝上謂之曰汝¶聞江南有陳國天子乎對曰聞之上
命左右引突¶厥詣韓擒虎前曰此是執得陳國天子者
擒虎厲¶色顧之突厥惶恐不敢仰視右衛將軍龎晃等
短¶髙熲於上上怒皆黜之親禮逾密因謂熲曰獨孤¶公
<pb:KR2c0001_WYG_025-111b>
猶鏡也毎被磨瑩皎然益明初熲父賔為獨孤¶信僚佐
賜姓獨孤氏故上常呼為獨孤而不名¶
十四年冬閏十月甲寅詔以齊梁陳宗祀廢絶命¶髙仁
英蕭琮陳叔寳以時脩祭所須器物有司給¶之陳叔寶
從帝豋邙山侍飲賦詩曰日月光天徳<md:KR2c0001_SBCK_025-89b>¶山河北帝居太
平無以報願上東封書拜表請封¶禪帝優詔答之它日
復侍宴及出帝目之曰此敗¶豈不由酒以作詩之功何
如思安時事當賀若弼¶度京口彼人密啟告急叔寶飲
<pb:KR2c0001_WYG_025-112a>
酒遂不之省髙熲¶至日猶見啟在床下未開封此誠可
笑蓋天亡之¶也昔苻氏征伐所得國皆榮貴其主茍欲
求名不¶知違天命與之官乃違天也¶
仁壽四年冬十一月壬子陳叔寶卒贈大將軍長¶城縣
公諡曰煬¶
　　隋易太子¶
陳宣帝大建十三年春二月甲子周禪位於隋王<md:KR2c0001_SBCK_025-90a>¶隋王
以太子勇為皇太子封子鴈門公廣為晉王¶俊為秦王
<pb:KR2c0001_WYG_025-112b>
秀為越王諒為漢王¶
隋文帝開皇二十年　初上使太子勇參決軍國¶政事
時有損益上皆納之勇性寛厚率意任情無¶矯飾之行
上性節儉勇嘗文飾蜀鎧上見而不悦¶戒之曰自古帝
王未有好奢侈而能乆長者汝為¶儲后當以儉約為先
乃能奉承宗廟吾昔日衣服¶各留一物時復觀之以自
警戒恐汝以今日皇太¶子之心亡昔時之事故賜汝以
我舊所帶刀子一¶枚并葅醬一合汝昔作上士時常所
<pb:KR2c0001_WYG_025-113a>
食也若存記¶前事應知我心後遇冬至百官皆詣勇勇
張樂受<md:KR2c0001_SBCK_025-90b>¶賀上知之問朝臣曰近聞至日内外百官相帥
朝¶東宫此何禮也太常少卿辛亶對曰於東宫乃賀¶也
不得言朝上曰賀者正可三數十人隨情各去¶何乃有
司徵召一時普集太子法服設樂以待之¶可乎因下詔
曰禮有等差君臣不雜皇太子雖居¶上嗣義兼臣子而
諸方岳牧正冬朝賀任土作貢¶别上東宫事非典則宜
悉停斷自是恩寵始衰漸¶生猜阻勇多内寵昭訓雲氏
<pb:KR2c0001_WYG_025-113b>
尤幸其妃元氏無寵¶遇心疾二日而薨獨孤后意有佗
故甚責望勇自¶是雲昭訓専内政生長寧王儼平原王
裕安成王¶筠髙良娣生安平王嶷襄城王恪王良媛生
髙陽<md:KR2c0001_SBCK_025-91a>¶王該建安王韶成姬生頴川王煚後宫生孝實孝¶
範后彌不平頗遣人伺察求勇過惡晉王廣知之¶彌自
矯飾惟與蕭妃居處後庭有子皆不育后由¶是數稱廣
賢大臣用事者廣皆傾心與交上及后¶毎遣左右至廣
所無貴賤廣必與蕭妃迎門接引¶為設羙饌申以厚禮
<pb:KR2c0001_WYG_025-114a>
婢僕往來者無不稱其仁孝¶上與后嘗幸其第廣悉屏
匿羙姬於别室惟留老¶醜者衣以縵綵給事左右屏帳
改用縑素故絶樂¶器之絃不令拂去塵埃上見之以為
不好聲色還¶宫以語侍臣意甚喜侍臣皆稱慶由是愛
之特異¶諸子上宻令善相者來和徧視諸子對曰晉王
眉<md:KR2c0001_SBCK_025-91b>¶上雙眉隆起貴不可言上又問上儀同三司韋鼎¶我
諸兒誰得嗣位對曰至尊皇后所最愛者當與¶之非臣
敢預知也上笑曰卿不肯顯言邪晉王廣¶羙姿儀性敏
<pb:KR2c0001_WYG_025-114b>
慧沈深嚴重好學善屬文敬接朝士¶禮極卑屈由是聲
名籍甚冠於諸王廣為揚州總¶管入朝將還鎮入宫辭
后伏地流涕后亦泫然泣¶下廣曰臣性識愚下常守平
生昆弟之意不知何¶罪失愛東宫恒蓄盛怒欲加屠䧟
毎恐讒譖生於¶投杼鴆毒遇於杯勺是用勤憂積念懼
履危亡后¶忿然曰睍地伐漸不可耐我為之娶元氏女
竟不¶以夫婦禮待之專寵阿雲使有如許豚犬前新婦<md:KR2c0001_SBCK_025-92a>¶遇毒而夭我亦不能窮治何故復於汝發如此意¶我在
<pb:KR2c0001_WYG_025-115a>
尚爾我死後當魚肉汝乎每思東宫竟無正¶嫡至尊千
秋萬歲之後遣汝等兄弟向阿雲兒前¶再拜問訊此是
幾許苦痛耶廣又拜嗚咽不能止¶后亦悲不自勝自是
后決意欲廢勇立廣矣廣與¶安相總管宇文述素善欲
述近已奏為壽州刺史¶廣尤親任總管司馬張衡衡為
廣畫奪宗之䇿廣¶問計於述述曰皇太子失愛已乆令
徳不聞於天¶下大王仁孝著稱才能蓋世數經將領頻
有大功¶主上之與内宫咸所鍾愛四海之望實歸大王
<pb:KR2c0001_WYG_025-115b>
然¶廢立者國家大事處人父子骨肉之間誠未易謀<md:KR2c0001_SBCK_025-92b>¶也
然能移主上意者惟楊素耳素所與謀者惟其¶弟約述
雅知約請朝京師與約相見共圖之廣大¶恱多齎金寶
資述入關約時為大理少卿素凡有¶所為皆先籌於約
而行之述請約盛陳器玩與之¶酣暢因而共愽毎陽不
勝所齎金寶盡輸之約約所¶得既多稍以謝述述因曰此
晉王之賜令述與公¶為歡樂耳約大驚曰何為爾述因
通廣意說之曰¶夫守正履道固人臣之常致反經合義
<pb:KR2c0001_WYG_025-116a>
亦逹者之¶令圖自古賢人君子莫不與時消息以避禍
患公¶之兄弟功名蓋世當塗用事有年矣朝臣為足下¶
家所屈辱者可勝數哉又儲后以所欲不行毎切<md:KR2c0001_SBCK_025-93a>¶齒於
執政公雖自結於人主而欲危公者固亦多¶矣主上一
旦棄群臣公亦何以取庇今皇太子失¶愛於皇后主上
素有廢黜之心此公所知也今若¶請立晉王在賢兄之
口耳誠能因此時建大功王¶必永銘骨髓斯則去累卵
之危成太山之安也約¶然之因以白素素聞之大喜撫
<pb:KR2c0001_WYG_025-116b>
掌曰吾之智思殊¶不及此賴汝起予約知其計行復謂
素曰今皇后¶之言上無不用因機㑹早自結託則長保
榮禄傳¶祚子孫兄若遲疑一旦有變令太子用事恐禍
至¶無日矣素從之後數日素入侍宴㣲稱晉王孝悌¶恭
儉有類至尊用此揣后意后泣曰公言是也吾<md:KR2c0001_SBCK_025-93b>¶兒大孝
愛毎聞至尊及我遣内使到必迎於境首¶言及違離未
嘗不泣又其新婦亦大可憐我使婢¶去常與之同寢共
食豈若睍地伐與阿雲對坐終¶日酣宴昵近小人疑阻
<pb:KR2c0001_WYG_025-117a>
骨肉我所以益憐阿𡡉者¶常恐其濳殺之素既知后意
因盛言太子不才后¶遂遺素金使贊上廢立勇頗知其
謀憂懼計無所¶出使新豐人王輔賢造諸厭勝又於後
園作庶人¶村室屋卑陋勇時於中寢息布衣草褥冀以
當之¶上知勇不自安在仁壽宫使楊素觀勇所為素至¶
東宫偃息未入勇束帶待之素故乆不進以激怒¶勇勇
銜之形於言色素還言勇怨望恐有佗變願<md:KR2c0001_SBCK_025-94a>¶深防察上
聞素譖毁甚疑之后又遣人伺覘東宫¶纎介事皆聞奏
<pb:KR2c0001_WYG_025-117b>
因加誣飾以成其罪上遂踈忌勇¶廼於𤣥武門達至徳
門量置候人以伺動靜皆隨¶事奏聞又東宫宿衛之人
侍官以上名籍悉令屬¶諸衛府有勇健者咸屏去之出
左衛率蘇孝慈為¶浙州刺史勇愈不悅太史令袁充言
於上曰臣觀¶天文皇太子當廢上曰𤣥象久見羣臣不
敢言耳¶充君正之子也晉王廣又令督王府軍事姑臧
段¶達私賂東宫幸臣&KR0078;威令伺太子動靜密告楊素¶於
是内外諠謗過失日聞叚達因脅&KR0078;威曰東宫¶過失主
<pb:KR2c0001_WYG_025-118a>
上皆知之矣已奉密詔定當廢立君能告<md:KR2c0001_SBCK_025-94b>¶之則大富貴
威許諾即上書告之秋九月壬子上¶至自仁壽宫翌日
御大興殿謂侍臣曰我新還京¶師應開懐歡樂不知何
意飜邑然愁苦吏部尚書¶牛宏對曰臣等不稱職故至
尊憂勞上既數聞譖¶毁疑朝臣悉知之故於衆中發問
冀聞太子之過¶宏對既失㫖上因作色謂東宫官屬曰
仁壽宫去¶此不逺而令我毎還京師嚴備仗衛如入敵
國我¶為下利不解衣卧昨夜欲近厠故在後房恐有警
<pb:KR2c0001_WYG_025-118b>
急還移就前殿豈非爾輩欲壊我家國耶於是執¶太子
左庶子唐令則等數人付所司訊鞠命楊素¶陳東宫事
狀以告近臣素乃顯言之曰臣奉敕向<md:KR2c0001_SBCK_025-95a>¶京令皇太子檢
校劉居士餘黨太子奉詔作色奮¶厲骨肉飛騰語臣云
居士黨盡伏法遣我何處窮¶討爾作右僕射委寄不輕
自檢校之何關我事又¶云若大事不遂我先被誅今作
天子竟乃令我不¶如諸弟一事以上不得自遂因長歎
回視云我大¶覺身妨上曰此兒不堪承嗣乆矣皇后恒
<pb:KR2c0001_WYG_025-119a>
勸我廢¶之我以布衣時所生地復居長望其漸改隠忍
至¶今勇嘗指皇后侍兒謂人曰是皆我物此言幾許¶異
事其婦初亡我深疑其遇毒嘗責之勇即懟曰¶㑹殺元
孝矩此欲害我而遷怒耳長寜初生朕與¶皇后共抱養
之自懐彼此連遣來索且雲定興女<md:KR2c0001_SBCK_025-95b>¶在外私合而生想
此由來何必是其體𦙍昔晉太¶子取屠家女其兒即好
屠割今儻非類便亂宗祏¶我雖徳慙堯舜終不以萬姓
付不肖子我恒畏其¶加害如防大敵今欲廢之以安天
<pb:KR2c0001_WYG_025-119b>
下左衛大將軍¶五原公元旻諫曰廢立大事詔㫖若行
後悔無及¶讒言罔極惟陛下察之上不應命姬威悉陳
太子¶罪惡威對曰太子由來與臣語惟意在驕奢且云¶
若有諌者正當斬之不過殺百許人自然永息營起¶臺殿
四時不輟前蘇孝慈解左衛率太子奮髯揚¶肘曰大丈
夫㑹當有一日終不忘之決當快意又¶宫内所須尚書
多執法不與輒怒曰僕射以下吾<md:KR2c0001_SBCK_025-96a>¶㑹戮一二人使知慢
我之禍毎云至尊惡我多側¶庶髙緯陳叔寶豈孽子乎
<pb:KR2c0001_WYG_025-120a>
常令師姥卜吉凶語臣¶云至尊忌在十八年此期促矣
上泫然曰誰非父¶母生乃至於此朕近覽齊書見高歡
縱其兒子不¶勝忿憤安可效尤邪於是禁勇及諸子部
分收其¶黨與楊素舞文巧詆鍜鍊以成其獄居數日有
司¶承素意奏元旻嘗曲事於勇情存附託在仁壽宫¶勇
使所親裴宏以書與旻題云勿令人見上曰朕¶在仁壽
宫有纎介事東宫必知疾於驛馬怪之甚¶乆豈非此徒
邪遣武士執旻於仗右衛大將軍元¶胄時當下直不去
<pb:KR2c0001_WYG_025-120b>
因奏曰臣向不下直者為防元<md:KR2c0001_SBCK_025-96b>¶旻耳上以旻及裴宏付
獄先是勇見老枯槐問此¶堪何用或對曰古槐尤宜取
火時衛士皆佩火燧¶勇命工造數千枝欲以分賜左右
至是獲於庫又¶藥藏局貯艾數斛索得之大以為怪以
問姬威威¶曰太子此意别有所在至尊在仁壽宫太子
常飼¶馬千匹云徑往守城門自然餓死素以威言詰勇¶
勇不服曰竊聞公家馬數萬匹勇忝備太子馬千¶匹乃
是反乎素又發東宫服翫似加琱飾者悉陳¶之於庭以
<pb:KR2c0001_WYG_025-121a>
示文武羣臣為太子之罪上及皇后迭¶遣使責問勇勇
不服冬十月乙丑上使人召勇勇¶見使者警曰得無殺
我邪上戎服陳兵御武徳殿<md:KR2c0001_SBCK_025-97a>¶集百官立於東面諸親立
於西面引勇及諸子列¶於殿庭命内史侍即薛道衡宣
詔廢勇及其男女¶為王公主者竝為庶人勇再拜言曰
臣當伏尸都¶市為將來鑒戒幸䝉哀憐得全性命言畢
泣下流¶襟既而舞蹈而去左右莫不閔黙長寧王儼上
表¶乞宿衛辭情哀切上覽之閔然楊素進曰伏願聖¶心
<pb:KR2c0001_WYG_025-121b>
同於螫手不宜復留意己巳詔元旻唐令則及¶太子家
令鄒文騰左衛率司馬夏侯福典膳監元¶淹前吏部侍
郎蕭子寶前主璽下士何竦並處斬¶妻妾子孫皆沒官
車騎將軍榆林閻毗東郡公崔¶君綽游騎尉沈福寶瀛
州術士章仇太翼特免死<md:KR2c0001_SBCK_025-97b>¶各杖一百身及妻子資財田
宅皆没官副將作大¶匠髙龍乂率更令晉文建通直散
騎侍郎元衡皆¶處盡於是集羣官于廣陽門外宣詔戮
之乃移勇¶於内史省給五品料食賜楊素物三千叚元
<pb:KR2c0001_WYG_025-122a>
胄楊¶約並千段賞鞠勇之功也文林郎楊孝政上書諫¶
曰皇太子為小人所誤宜加訓誨不宜廢黜上怒¶撻其
胷初雲昭訓父定興出入東宫無節數進其¶竒服異器
以求恱媚左庶子裴政屢諫勇不聽政¶謂定興曰公所
為不合法度又元妃暴薨道路籍¶籍此於太子非令名
也公宜自引退不然將及禍¶定興以告勇勇益踈政由
是出為襄州總管唐令<md:KR2c0001_SBCK_025-98a>¶則為勇所昵狎毎令以絃歌教
内人右庶子劉行¶本責之曰庶子當輔太子以正道何
<pb:KR2c0001_WYG_025-122b>
有取媚於房¶帷之間哉令則甚慙而不能改時沛國劉
臻平原¶明克讓魏郡陸爽並以文學為勇所親行本怒
其¶不能調護毎謂三人曰卿等止解讀書耳夏侯福¶嘗
於閤内與勇戯福大笑聲聞於外行本聞之待¶其出數
之曰殿下寛容賜汝顔色汝何物小人敢¶為䙝慢因付
執法者治之數日勇為福致請乃釋¶之勇嘗得良馬欲
令行本乗而觀之行本正色曰¶至尊置臣於庶子欲令
輔導殿下非為殿下作弄¶臣也勇慙而止及勇敗二人
<pb:KR2c0001_WYG_025-123a>
已卒上歎曰向使裴<md:KR2c0001_SBCK_025-98b>¶政劉行本在勇不至此勇甞宴宫
臣唐令則自彈¶琵琶歌娬媚娘洗馬李綱起白勇曰令
則身為宫¶卿職當調護乃於廣座自比倡優進滛聲穢
視聽¶事若上聞令則罪在不測豈不為殿下之累邪臣¶
請速治其罪勇曰我欲為樂耳君勿多事綱遂趨¶出及
勇廢上召東宫官屬切責之皆惶懼無敢對¶者綱獨曰
廢立大事今文武大臣皆知其不可而¶莫肯發言臣何
敢畏死不一為陛下别白言之乎¶太子性本中人可與
<pb:KR2c0001_WYG_025-123b>
為善可與為惡曏使陛下擇¶正人輔之足以嗣守鴻基
今乃以唐令則為左庶¶子鄒文騰為家令二人惟知以
絃歌鷹犬娛悅太<md:KR2c0001_SBCK_025-99a>¶子安得不至於是邪此乃陛下之過
非太子之罪¶也因伏地流涕嗚咽上慘然良久曰李綱
責我非¶為無理然徒知其一未知其二我擇汝為宫臣
而¶勇不親任雖更得正人何益哉對曰臣之所以不¶被
親任者良由姦臣在側故也陛下但斬令則文¶騰更選
賢才以輔太子安知臣之終見踈棄也自¶古國家廢立
<pb:KR2c0001_WYG_025-124a>
冡嫡鮮不傾危願陛下深留聖思無¶貽後悔上不悅罷
朝左右皆為之股栗㑹尚書右¶丞缺有司請人上指綱
曰此佳右丞也即用之十¶一月戊子立晉王廣為皇太
子天下地震太子請¶降章服宫官不稱臣十二月戊午
詔從之以宇文<md:KR2c0001_SBCK_025-99b>¶述為左衛率始太子之謀奪宗也洪州
總管郭衍¶預焉由是徵衍為左監門率帝囚故太子勇
於東¶宫付太子廣掌之勇自以廢非其罪頻請見上申¶
寃而廣遏之不得聞勇於是升樹大呌聲聞帝所¶冀得
<pb:KR2c0001_WYG_025-124b>
引見楊素因言勇情志昏亂為癲鬼所著不¶可復收帝
以為然卒不得見初帝之克陳也天下¶皆以為將太平
監察御史房彦謙私謂所親曰主¶上忌刻而苛酷太子
卑弱諸王擅權天下雖安方¶憂危亂其子元齡亦密言
於彦謙曰主上本無功¶徳以詐取天下諸子皆驕奢不
仁必自相誅夷今¶雖承平其亡可翹足待<md:KR2c0001_SBCK_025-100a>¶仁壽二年益州總管蜀王秀容貎瓌偉有膽氣好¶武藝
帝毎謂獨孤后曰秀必以惡終我在當無慮¶至兄弟必
<pb:KR2c0001_WYG_025-125a>
反矣大將軍劉噲之討西爨也帝令上¶開府儀同三司
楊武通將兵繼進秀以嬖人萬智¶光為武通行軍司馬
帝以秀任非其人譴責之因¶謂羣臣曰壊我法者子孫
也譬如猛虎物不能害¶反為毛間蠱所損食耳遂分秀
所統自長史元巖¶卒後秀漸奢僭造渾天儀多捕山獠
充宦者車馬¶被服擬於乗輿及太子勇以讒廢晉王廣
為太子¶秀意甚不平太子恐秀終為後患隂令楊素求
其¶罪而譖之上遂徵秀秀猶豫欲謝病不行總管司<md:KR2c0001_SBCK_025-100b>¶馬
<pb:KR2c0001_WYG_025-125b>
源師諫秀作色曰此自我家事何豫卿也師垂¶涕對曰
師忝參府幕敢不盡忠聖上有敕追王已¶淹時月今乃
遷延未去百姓不識王心儻生異議¶内外疑駭發雷霆
之詔降一介之使王何以自明¶願王熟計之朝廷恐秀
生變戊子以原州總管獨¶孤楷為益州總管馳傳代之
楷至秀猶未肯行楷¶諷諭乆之乃就路楷察秀有悔色
因勒兵為備秀¶行四十餘里將還襲楷覘知有備乃止
　八月甲¶子皇后獨孤氏崩太子對上及宫人哀慟絶
<pb:KR2c0001_WYG_025-126a>
氣若¶不勝喪者其處私室飲食言笑如平常又毎朝令¶
進二鎰米而私令外取肥肉脯鮓置竹筩中以蠟<md:KR2c0001_SBCK_025-101a>¶閉口
衣襆裹而納之　冬閏十月蜀王秀至長¶安上見之不
與語明日使使切讓之秀謝罪太子¶諸王流涕庭謝上
曰頃者秦王糜費財物我以父¶道訓之今秀蠧害生民
當以君道䋲之於是付執¶法者開府儀同三司慶整諫
曰庶人勇既廢秦王¶已薨陛下見子無多何至如是蜀
王性甚耿介今¶被重責恐不自全上大怒欲斷其舌因
<pb:KR2c0001_WYG_025-126b>
謂羣臣曰¶當斬秀於市以謝百姓乃令楊素等推治之
太子¶隂作偶人縛手釘心枷鎻杻械書上及漢王姓名¶
仍云請西岳慈父聖母神兵收楊堅楊諒神魂如¶此形
狀勿令散蕩宻埋之華山下楊素發之又云<md:KR2c0001_SBCK_025-101b>¶秀妄述圖
䜟稱京師妖異造蜀地徵祥并作檄文¶云指期問罪置
秀集中俱以聞奏上曰天下寜有¶是邪十二月癸巳廢
秀為庶人幽之内侍省不聽¶與妻子相見惟給獠婢二
人驅使連坐者百餘人¶秀上表摧謝且曰伏願慈恩賜
<pb:KR2c0001_WYG_025-127a>
垂矜愍殘息未盡¶之間希與𤓰子相見請賜一穴令骸
骨有所𤓰子¶其愛子也上因下詔數其十罪且曰我今
不知楊¶堅楊諒是汝何親後乃聽與其子同處初楊素
嘗¶以少譴敕送南臺命治書侍御史桞彧治之素恃¶貴
坐彧牀彧從外來見之於階下端笏整容謂素¶曰奉敕
治公之罪素遽下彧據案而坐立素於庭<md:KR2c0001_SBCK_025-102a>¶辯詰事狀素
由是銜之蜀王秀嘗從彧求李文博¶所撰治道集彧與
之秀遺彧奴婢十口及秀得罪¶素奏彧以内臣交通諸
<pb:KR2c0001_WYG_025-127b>
侯除名為民配戍懐逺鎮¶帝使司農卿趙仲卿往益州
窮案秀事秀之賔客¶經過之處仲卿必深文致法州縣
長吏坐者太半¶上以為能賞賜甚厚久之貝州長史裴
肅遣使上¶書稱髙熲以天挺良才元勲佐命為衆所疾
以至¶廢棄願陛下録其大功忘其小過又二庶人得罪¶
已久寜無革心願陛下宏君父之慈顧天性之義¶各封
小國觀其所為若能遷善漸更増益如或不¶悛貶削非
晚今者自新之路永絶愧悔之心莫見<md:KR2c0001_SBCK_025-102b>¶豈不哀哉書奏
<pb:KR2c0001_WYG_025-128a>
上謂楊素曰裴肅憂我家事此亦¶至誠也於是徵肅入
朝太子聞之謂左庶子張衡¶曰使勇自新欲何為也衡
曰觀肅之意欲令如吳¶太伯漢東海王耳肅至上面諭
以勇不可復收之¶意而罷遣之肅俠之子也楊素弟約
及從父文思文¶紀族父忌並為尚書列卿諸子無汗馬
之勞位至¶柱國刺史廣營資産自京師及諸方都㑹邸
店碾¶磑便利田宅不可勝數家僮千數後庭妓妾曳綺¶
羅者以千數第宅華侈制擬宫禁親故吏布列清¶顯既
<pb:KR2c0001_WYG_025-128b>
廢一太子及一王威權愈盛朝臣有違忤者¶或至誅夷
有附㑹及親戚雖無才用必加進擢朝<md:KR2c0001_SBCK_025-103a>¶廷靡然莫不畏
附敢與素抗而不撓者獨栁彧及¶尚書右丞李綱大理
卿梁毗而已毗見楊素專權¶恐為國患乃上封事曰臣
聞臣無有作威作福其¶害于而家凶于而國竊見左僕
射越國公素幸遇¶愈重權勢日隆搢紳之徒屬其視聽
忤意者嚴霜¶夏零阿㫖者膏雨冬㴻榮枯由其唇吻廢
興候其¶指麾所私皆非忠讜所進咸是親戚子弟布列
<pb:KR2c0001_WYG_025-129a>
兼¶州連縣天下無事容息異圖四海有虞必為禍始¶夫
姦臣擅命有漸而來王莾資之於積年桓元基¶之於易
世而卒殄漢祀終傾晉祚陛下若以素為¶阿衡臣恐其
心未必伊尹也伏願揆鑒古今量為<md:KR2c0001_SBCK_025-103b>¶處置俾鴻基永固
率土幸甚書奏上大怒收毗繫¶獄親詰之毗極言素擅
寵弄權將領之處殺戮無¶道又太子及蜀王罪廢之日
百僚無不震悚惟素¶揚眉奮肘喜見容色利國家有事
以為身幸上無¶以屈乃釋之其後上亦寖踈忌素乃下
<pb:KR2c0001_WYG_025-129b>
敕曰僕射¶國之宰輔不可躬親細務但三五日一向省
評論¶大事外示優崇實奪之權也素由是終仁壽之末¶
不復通判省事出楊約為伊州刺史素既被踈吏¶部尚
書柳述益用事攝兵部尚書參掌機宻素由¶是惡之¶
四年春正月甲子帝幸仁壽宫乙丑詔賞賜支度<md:KR2c0001_SBCK_025-104a>¶事無
巨細並付皇太子夏四月乙卯上不豫六月¶庚申赦天
下秋七月甲辰上疾甚卧與百僚辭訣¶並握手歔欷丁
未崩于大寶殿　初文獻皇后既¶崩宣華夫人陳氏容
<pb:KR2c0001_WYG_025-130a>
華夫人蔡氏皆有寵陳氏陳¶髙宗之女蔡氏丹陽人也
上寢疾於仁壽宫尚書¶左僕射楊素兵部尚書柳述黄
門侍郎元巖皆入¶閤侍疾召皇太子入居大寶殿太子
慮上有不諱¶須預防擬手自為書封出問素素條錄事
狀以報¶太子宫人誤送上所上覽而大恚陳夫人平旦
出¶更衣為太子所逼夫人拒之得免歸於上所上怪¶其
神色有異問其故夫人泫然曰太子無禮上恚<md:KR2c0001_SBCK_025-104b>¶抵牀曰
畜生何足付大事獨孤誤我乃呼柳述元¶巖曰召我兒
<pb:KR2c0001_WYG_025-130b>
述等將呼太子上曰勇也述巖出閤¶為敕書楊素聞之
以白太子矯詔執述巖繫大理¶獄追東宫兵士帖上臺
宿衛門禁出入並取宇文¶述郭衍節度令右庶子張衡
入寢殿侍疾盡遣後¶宫出就别室俄而上崩故中外頗
有異論陳夫人¶與後宫聞變相顧戰栗失色晡後太子
遣使者齎¶小金合帖紙於際親署封字以賜夫人夫人
見之¶惶懼以為鴆毒不敢發使者促之乃發合中有同¶
心結數枚宫人咸悅相謂曰得免死矣陳氏恚而¶却坐
<pb:KR2c0001_WYG_025-131a>
不肯致謝諸宫人共逼之乃拜使者其夜太<md:KR2c0001_SBCK_025-105a>¶子蒸焉乙
卯發喪太子即皇帝位㑹伊州刺史楊¶約來朝太子遣
約入長安易留守者矯稱髙祖之¶詔賜故太子勇死縊
殺之然後陳兵集衆發髙祖¶㓙問煬帝聞之曰令兄之
弟果堪大任追封勇為¶房陵王不為置嗣漢王諒有
寵於髙祖為幷州¶總管自山以東至於滄海南距黄河
五十二州皆¶𨽻焉特許以便宜從事不拘律令諒自以
所居天¶下精兵處見太子勇以讒廢居常怏怏及蜀王
<pb:KR2c0001_WYG_025-131b>
秀¶得罪尤不自安隂蓄異圖言於髙祖以突厥方彊¶宜
脩武備於是大發工役繕治器械招集亡命左¶右私人
殆將數萬突厥嘗冦邊髙祖使諒禦之為<md:KR2c0001_SBCK_025-105b>¶突厥所敗其
所領將帥坐除解者八十餘人皆配¶防嶺表諒以其宿
舊奏請留之髙祖怒曰爾為藩¶王惟當敬依朝命何得
私論宿舊廢國家憲法邪¶嗟呼小子爾一旦無我或欲
妄動彼取爾如籠内¶鷄鶵耳何用腹心為王頍者僧辯
之子倜儻好竒¶略為諒諮議參軍蕭摩訶陳氏舊將二
<pb:KR2c0001_WYG_025-132a>
人俱不得¶志毎鬱鬱思亂皆為諒所親善贊成其隂謀
㑹熒¶惑守東井儀曹鄴人傅弈曉星厯諒問之曰是何¶
祥也對曰天上東井黄道所經熒惑過之乃其常¶理若
入地上井則可怪耳諒不恱及髙祖崩煬帝¶遣車騎將
軍屈突通以髙祖璽書徵之先是髙祖<md:KR2c0001_SBCK_025-106a>¶與諒宻約若璽
書召汝敕字傍别加一㸃又與玉¶麟符合者當就徵及
發書無騐諒知有變詰通通¶占對不屈乃遣歸長安諒
遂發兵反總管司馬安¶定皇甫誕切諫諒不納誕流涕
<pb:KR2c0001_WYG_025-132b>
曰竊料大王兵資¶非京師之敵加以君臣位定逆順勢
殊士馬雖精¶難以取勝一旦䧟於叛逆絓於刑書雖欲
為布衣¶不可得也諒怒囚之嵐州刺史喬鍾葵將赴諒
其¶司馬京兆陶模拒之曰漢王所圖不軌公荷國厚¶恩
位為方伯當竭誠效命豈得身為厲階乎鍾葵¶失色曰
司馬反邪臨之以兵辭氣不撓鍾葵義而¶釋之軍吏曰
若不斬模無以壓衆心乃囚之於是<md:KR2c0001_SBCK_025-106b>¶從諒反者凡十九
州王頍說諒曰王所部將吏家¶屬盡在關西若用此等
<pb:KR2c0001_WYG_025-133a>
則宜長驅深入直據京都¶所謂疾雷不及掩耳若但欲
割據舊齊之地宜任¶東人諒不能決乃兼用二䇿唱言
楊素反將誅之¶總管府兵曹聞喜裴文安說諒曰井陘
以西在王¶掌握之内山東士馬亦為我有宜悉發之分
遣羸¶兵屯守要害仍令隨方略地帥其精銳直入蒲津¶
文安請為前鋒王以大軍繼後風行雷擊頓於覇¶上咸
陽以東可指麾而定京師震擾兵不暇集上¶下相疑羣
情離駭我陳兵號令誰敢不從旬日之¶間事可定矣諒
<pb:KR2c0001_WYG_025-133b>
大恱於是遣所署大將軍余公理<md:KR2c0001_SBCK_025-107a>¶出大谷趣河陽大將
軍綦良出&KR0493;口趣黎陽大將¶軍劉建出井陘略燕趙柱
國喬鍾葵出鴈門署文¶安為柱國與柱國紇單貴王&KR0360;
等直指京師帝以¶右武衛將軍洛陽丘和為蒲州刺史
鎮蒲津諒簡¶精銳數百騎戴羃䍦詐稱諒宫人還長安
門司弗¶覺徑入蒲州城中豪傑亦有應之者丘和覺其
變¶踰城逃歸長安蒲州長史勃海髙義明司馬北平¶榮
毗皆為反者所執裴文安等未至蒲津百餘里¶諒忽改
<pb:KR2c0001_WYG_025-134a>
圖令紇單貴斷河橋守蒲州而召文安還¶文安至謂諒
曰兵機詭速本欲出其不意王既不¶行文安又返使彼
計成大事去矣諒不對以王聃<md:KR2c0001_SBCK_025-107b>¶為蒲州刺史裴文安為
晉州刺史薛粹為絳州刺¶史梁菩薩為潞州刺史韋道
正為韓州刺史張伯¶英為澤州刺史代州總管天水李
景發兵拒諒諒¶遣其將劉暠襲景景擊斬之諒復遣喬
鍾葵帥勁¶勇三萬攻之景戰士不過數千加以城池不
固為¶鍾葵所攻崩毁相繼景且戰且築士卒皆殊死鬭
<pb:KR2c0001_WYG_025-134b>
鍾葵屢敗司馬馮孝慈司法吕玉竝驍勇善戰儀¶同三
司侯莫陳乂多謀畫工拒守之術景知三人¶可用推誠
任之已無所關預惟在閤持重時撫循¶而已楊素將輕
騎五千襲王聃紇單貴於蒲州夜¶至河際收商賈船得
數百艘船内多置草踐之無<md:KR2c0001_SBCK_025-108a>¶聲遂銜枚而濟遲明擊之
紇單貴敗走聃懼以城¶降有詔徵素還初素將行計日
破賊皆如所量於¶是以素為并州道行軍總管河北道
安撫大使帥¶衆數萬以討諒諒之初起兵也妃兄豆盧
<pb:KR2c0001_WYG_025-135a>
毓為府¶主簿苦諫不從私謂其弟懿曰吾匹馬歸朝自
得¶免禍此乃身計非為國也不若且偽從之徐伺其¶便
毓勣之子也毓兄顯州刺史賢言於帝曰臣弟¶毓素懐
志節必不從亂但逼兇威不能自遂臣請¶從軍與毓為
表裏諒不足圖也帝許之賢密遣家¶人齎敕書至毓所
與之計議諒出城將往介州令¶毓與總管屬朱濤留守
毓謂濤曰漢王構逆敗不<md:KR2c0001_SBCK_025-108b>¶旋踵吾屬豈可坐受夷滅孤
負家國邪當與卿出¶兵拒之濤驚曰王以大事相付何
<pb:KR2c0001_WYG_025-135b>
得有是語因拂¶衣而去毓追斬之出皇甫誕於獄與之
恊計及開¶府儀同三司宿勤武等閉城拒諒部分未定
有人¶告諒諒襲擊之毓見諒至紿其衆曰此賊軍也諒¶
攻城南門稽胡守南城不識諒射之矢下如雨諒¶移攻
西門守兵識諒即開門納之毓誕皆死綦良¶攻慈州刺
史上官政不克引兵攻行相州事薛胄¶又不克遂自滏
口攻黎州塞白馬津余公理自大¶行下河内帝以右衛
將軍史祥為行軍總管軍於¶河隂祥謂軍吏曰余公理
<pb:KR2c0001_WYG_025-136a>
輕而無謀恃衆而驕不<md:KR2c0001_SBCK_025-109a>¶足破也公理屯河陽祥具舟南
岸公理聚兵當之¶詳簡精銳於下流濳濟公理聞之引
兵拒之戰於¶須水公理未成列祥擊之公理大敗祥東
趣黎陽¶綦良軍不戰而潰祥寧之子也帝將發幽州兵
疑¶幽州總管竇抗有貳心問可使取抗者於楊素素¶薦
前江州刺史勃海李子雄授上大將軍拜廣州¶刺史又
以左領軍將軍長孫晟為相州刺史發山¶東兵與李子
雄共經畧之晟辭以男行布在諒所¶部帝曰公體國之
<pb:KR2c0001_WYG_025-136b>
深終不以兒害義朕今相委公¶其勿辭李子雄馳至幽
州止傳舍召募得千餘人¶抗來詣子雄子雄伏甲擒之
抗榮定之子也子雄<md:KR2c0001_SBCK_025-109b>¶遂發幽州兵歩騎三萬自井陘西
擊諒時劉建圍¶戍將京兆張祥於井陘子雄破建於抱
犢山下建¶遁去李景被圍月餘詔朔州刺史代人楊義
臣救¶之義臣帥馬歩二萬夜出西陘喬鍾葵悉衆拒之¶
義臣自以兵少悉取軍中牛驢得數千頭復令兵¶數百
人人持一鼓濳驅之匿於澗谷間晡後義臣¶復與鍾葵
<pb:KR2c0001_WYG_025-137a>
戰兵初合命驅牛驢者疾進一時鳴鼔¶塵埃漲天鍾葵
軍不知以為伏兵發因而奔潰義¶臣縱擊大破之晉絳
吕三州皆為諒城守楊素各¶以二千人縻之而去諒遣
其將趙子開擁衆十餘¶萬柵絶徑路屯據髙壁布陳五
十里素令諸將以<md:KR2c0001_SBCK_025-110a>¶兵臨之自引竒兵濳入霍山縁崖谷
而進素營於¶谷口自坐營外使軍司入營簡留三百人
守營軍¶士憚北軍之彊不欲出戰多願守營因爾致遲
素¶責所由軍司具對素即召所留三百人出營悉斬¶之
<pb:KR2c0001_WYG_025-137b>
更令簡留人皆無願留者素乃引軍馳進出北¶軍之北
直指其營鳴鼓縱火北軍不知所為自相¶蹂踐殺傷數
萬諒所署介州刺史梁脩羅屯介休¶聞素至棄城走諒
聞趙子開敗大懼自將衆且十¶萬拒素於蒿澤㑹天大
雨諒欲引軍還王頍諫曰¶楊素懸軍深入士馬疲弊王
以銳卒自將擊之其¶勢必克今望敵而退示人以怯沮
戰士之心益西<md:KR2c0001_SBCK_025-110b>¶軍之氣願王勿還諒不從退守清源王
頍謂其子¶曰氣候殊不佳兵必敗汝可隨我楊素進擊
<pb:KR2c0001_WYG_025-138a>
諒大¶破之擒蕭摩訶諒退保晉陽素進兵圍之諒窮蹙¶
請降餘黨悉平帝遣楊約齎手詔勞素王頍將奔¶突厥
至山中徑路斷絶知必不免謂其子曰吾之¶計數不減
楊素但坐言不見從遂至於此不能坐¶受擒獲以成豎
子名吾死之後汝慎勿過親故於¶是自殺瘞之石窟中
其子數日不得食遂過其故¶人竟為所擒并獲頍尸梟
於晉陽群臣奏漢王諒¶當死帝不許除名為民絶其屬
籍竟以幽死諒所¶部吏民坐諒死徙者二十餘萬家初
<pb:KR2c0001_WYG_025-138b>
髙祖與獨孤<md:KR2c0001_SBCK_025-111a>¶后甚相愛重誓無異生之子嘗謂羣臣曰
前世天¶子溺於嬖幸嫡庶分爭遂有廢立或至亡國朕
旁¶無姬侍五子同母可謂真兄弟也豈有此憂耶帝¶又
懲周室諸王微弱故使諸子分據大鎮専制方¶靣權侔
帝室及其晚節父子兄弟迭相猜忌五子¶皆不以壽終¶
臣光曰昔辛伯諗周桓公曰内寵竝后外寵貳政¶嬖子
配嫡大都偶國亂之本也人主誠能慎此四¶者亂何自
生哉隋髙祖徒知嫡庶之多爭孤弱之¶易揺曽不知勢
<pb:KR2c0001_WYG_025-139a>
鈞位逼雖同産至親不能無相傾¶奪考諸辛伯之言得
其一而失其三乎<md:KR2c0001_SBCK_025-111b>¶　
　
　
　
　
　
<pb:KR2c0001_WYG_025-139b>
　
　
　
　
　
　
　
　通鑑紀事本末卷二十五<md:KR2c0001_SBCK_025-112a>¶下
