# -*- mode: mandoku-view -*-
#+TITLE: 通鑑紀事本末
#+DATE: 2015-09-23 10:03:05
#+PROPERTY: LASTPB  <md:KR2c0001_SBCK_002-1a>
#+PROPERTY: JUAN 3


<md:KR2c0001_SBCK_003-1a>¶
<pb:KR2c0001_WYG_003-1a>
欽定四庫全書
　通鑑紀事本末卷三¶上
　　　　　　　　　　　　　宋　袁樞　撰
　　漢通西南夷¶
漢武帝元光五年　初王恢之討東越也使番陽¶令唐
䝉風曉南越南越食䝉以蜀枸醤䝉問所從¶來曰道西
北牂柯江牂柯江廣數里出番禺城下¶䝉歸至長安問
蜀賈人賈人曰獨蜀出枸醤多持¶竊出市夜郎夜郎者
<pb:KR2c0001_WYG_003-1b>
臨牂柯江江廣百餘步足以¶行船南越以財物役屬夜
郎西至桐師然亦不能¶臣使也䝉乃上書説上曰南越
王黄屋左纛地東¶西萬餘里名為外臣實一州主也今
以長沙豫章¶徃水道多絶難行竊聞夜郎所有精兵可
得十餘<md:KR2c0001_SBCK_003-1b>¶萬浮船牂柯江出其不意此制越一竒也誠以
漢¶之彊巴蜀之饒通夜郎道為置吏甚易上許之乃¶拜
䝉為中郎將將千人食重萬餘人從巴蜀筰關¶入遂見
夜郎侯多同䝉厚賜喻以威徳約為置吏¶使其子為令
<pb:KR2c0001_WYG_003-2a>
夜郎旁小邑皆貪漢繒帛以為漢道¶險終不能有也乃
且聼䝉約還報上以為犍為郡¶發巴蜀卒治道自僰道
指牂柯江作者數萬人士¶卒多物故有逃亡者用軍興
法誅其渠率巴蜀民¶大驚恐上聞之使司馬相如責唐
䝉等因諭告巴¶蜀民以非上意相如還報是時邛筰之
君長聞南¶夷與漢通得賞賜多多欲願為内臣妾請吏
比南<md:KR2c0001_SBCK_003-2a>¶夷天子問相如相如曰邛筰冉駹者近蜀道亦易¶
通秦時嘗通為郡縣至漢興而罷今誠復通為置¶郡縣
<pb:KR2c0001_WYG_003-2b>
愈於南夷天子以為然乃拜相如為中郎將¶建節徃使
及副使王然于等乗傳因巴蜀吏幣物¶以賂西夷邛筰
冉駹斯榆之君皆請為内臣除邊¶關關益斥西至沫若
水南至牂柯為徼通零關道¶橋孫水以通邛都為置一
都尉十餘縣屬蜀天子¶大説　是時巴蜀四郡鑿山通
西南夷道千餘里¶戍轉相餉數嵗道不通士罷餓離暑
濕死者甚衆¶西南夷又數反發兵興擊費以鉅萬計而
而無功上¶患之詔使公孫𢎞視焉還奏事盛毁西南夷
<pb:KR2c0001_WYG_003-3a>
無所<md:KR2c0001_SBCK_003-2b>¶用上不聼¶
元朔三年冬以公孫𢎞為御史大夫是時方通西¶南夷
東置蒼海北築朔方之郡公孫𢎞數諌以為¶罷敝中國
以奉無用之地願罷之天子使朱買臣¶等難以置朔方
之便發十策𢎞不得一𢎞乃謝曰¶山東鄙人不知其便
若是願罷西南夷蒼海而專¶奉朔方上乃許之春罷蒼
海郡　秋罷西夷獨置¶南夷夜郎两縣一都尉稍令犍
為自葆就專力城¶朔方
<pb:KR2c0001_WYG_003-3b>
元狩元年　初張騫自月氏還為天子言身毒國¶去蜀
不逺天子欣然令騫因蜀犍為發間使王然<md:KR2c0001_SBCK_003-3a>¶于等四道
並出出駹出冉出徙出卭僰指求身毒¶國各行一二千
里其北方閉氏筰南方閉嶲昆明¶昆明之屬無君長善
㓂盗輙殺略漢使終莫得通¶於是漢以求身毒道始通
滇國滇王當羌謂漢使¶者曰漢孰與我大及夜郎侯亦
然以道不通故各¶自以為一州主不知漢廣大使者還
因盛言滇大¶國足事親附天子注意焉乃復事西南夷
<pb:KR2c0001_WYG_003-4a>
三年秋上將討昆明以昆明有滇池方三百里乃¶作昆
明池以習氷戰是時法既益嚴吏多廢免兵¶革數動民
多買復及五大夫徴發之士益鮮於是¶除千夫五大夫
為吏不欲者出馬以故吏弄法皆<md:KR2c0001_SBCK_003-3b>¶謪令伐棘上林穿昆
明池¶
元鼎六年冬馳義侯發南夷兵欲以擊南越且蘭¶君恐
逺行旁國虜其老弱乃與其衆反殺使者及¶犍為太守
漢乃發巴蜀罪人嘗擊南越者八校尉¶遣中郎將郭昌
<pb:KR2c0001_WYG_003-4b>
衛廣將而撃之誅且蘭及邛君筰¶侯遂平南夷為牂柯
郡夜郎侯始倚南越南越已¶滅夜郎遂入朝上以為夜
郎王冉駹皆振恐請臣¶置吏乃以邛都為越嶲郡筰都
為沈黎郡冉駹為¶汶山郡廣漢西白馬為武都郡¶
元封二年　初上使王然于以越破及誅南夷兵¶威風
喻滇王入朝滇王者其衆數萬人其旁東北<md:KR2c0001_SBCK_003-4a>¶有勞深靡
莫皆同姓相仗未肯聼勞深靡莫數侵¶犯使者吏卒於
是上遣將軍郭昌中郎將衛廣發¶巴蜀兵擊㓕勞深靡
<pb:KR2c0001_WYG_003-5a>
莫以兵臨滇滇王舉國降請¶置吏入朝於是以為益州
郡賜滇王王印復長其¶民是時漢㓕两越平西南夷置
初郡十七且以其¶故俗治毋賦税南陽漢中以徃郡各
以地比給初¶郡吏卒奉食幣物傳車馬被具而初郡時
時小反¶殺吏漢發南方吏卒徃誅之間嵗萬餘人費皆
仰¶給大農大農以均輸調鹽鐡助賦故能贍之然兵¶所
過縣為以訾給毋乏而已不敢言擅賦法矣¶
六年漢既通西南夷開五郡欲地接以前通大夏<md:KR2c0001_SBCK_003-4b>¶嵗遣
<pb:KR2c0001_WYG_003-5b>
使十餘軰出此初郡皆閉昆明為所殺奪幣¶物於是天
子赦京師亡命令從軍遣㧞胡將軍郭¶昌將以擊之斬
首數十萬後復遣使竟不得通¶
昭帝始元元年夏益州夷二十四邑三萬餘人皆¶仄遣
水衡都尉吕辟胡募吏民及發犍為蜀郡犇¶命徃擊大
破之¶
四年西南夷姑繒葉榆復反遣水衡都尉吕辟胡¶將益
州兵撃之辟胡不進蠻夷遂殺益州太守乗¶勝與辟胡
<pb:KR2c0001_WYG_003-6a>
戰士戰及溺死者四千餘人冬遣大鴻¶臚田廣明擊之¶
六年詔以鉤町侯毋波率其邑君長人民撃反者<md:KR2c0001_SBCK_003-5a>¶有功
立以為鉤町王賜田廣明爵關内侯¶
　　淮南謀反¶
漢文帝前三年　初趙王敖獻美人於髙祖得幸¶有娠
及貫高事發美人以坐繋河内美人母弟趙¶兼因辟陽
侯審食其言吕后吕后妬弗肯白美人¶已生子恚即自
殺吏奉其子詣上上悔名之曰長¶令吕后母之而葬其
<pb:KR2c0001_WYG_003-6b>
母真定後封長為淮南王淮¶南王蚤失母常附吕后故
孝惠吕后時無患而常¶心怨辟陽侯以為不彊爭之於
吕后使其母恨而¶死也及帝即位淮南王自以最親驕
蹇數不奉法¶上常寛假之是歲入朝從上入苑囿獵與
上同車<md:KR2c0001_SBCK_003-5b>¶常謂上大兄王有材力能扛鼎乃徃見辟陽侯
自¶袖鐡椎椎辟陽侯令從者魏敬剄之馳走闕下肉¶袒
謝罪帝傷其志為親故赦弗治當是時薄太后¶及太子
諸大臣皆憚淮南王淮南王以此歸國益¶驕恣出入稱
<pb:KR2c0001_WYG_003-7a>
警蹕稱制擬於天子袁盎諌曰諸侯¶太驕必生患上不
聼¶
六年淮南王長自作法令行於其國逐漢所置吏¶請自
置相二千石帝曲意從之又擅刑殺不辜及¶爵人至關
内侯數上書不遜順帝重自切責之乃¶令薄昭與書風
諭之引管蔡及代頃王濟北王興¶居以為儆戒王不説
令大夫但士伍開章等七十<md:KR2c0001_SBCK_003-6a>¶人與棘蒲侯柴武太子竒
謀以輦車四十乗反谷¶口令人使閩越匈奴事覺有司
<pb:KR2c0001_WYG_003-7b>
治之使使召淮南¶王王至長安丞相張蒼典客馮敬行
御史大夫事¶與宗正廷尉奏長罪當棄市制曰其赦長
死罪廢¶勿王徙處蜀郡嚴道邛郵盡誅所與謀者載長
以¶輜車令縣以次傳之袁盎諫曰上素驕淮南王弗¶為
置嚴傳相以故至此淮南王為人剛今暴摧折¶之臣恐
卒逢霧露病死陛下有殺弟之名奈何上¶曰吾特苦之
耳令復之淮南王果憤恚不食死縣¶傳至雍雍令發封
以死聞上哭甚悲謂袁盎曰吾¶不聼公言卒亡淮南王
<pb:KR2c0001_WYG_003-8a>
今為奈何盎曰獨斬丞相<md:KR2c0001_SBCK_003-6b>¶御史以謝天下乃可上即令
丞相御史逮考諸縣¶傳送淮南王不發封餽侍者皆棄
市以列侯葬淮¶南王於雍置守冡三十戸¶
七年民有歌淮南王曰一尺布尚可縫一斗粟尚¶可舂
兄弟二人不相容帝聞而病之¶
八年夏封淮南厲王子安等四人為列侯賈誼知¶上必
將復王之也上疏諫曰淮南王之悖逆無道¶天下孰不
知其辠陛下幸而赦遷之自疾而死天¶下孰以王死之
<pb:KR2c0001_WYG_003-8b>
不當今奉尊罪人之子適足以負¶謗於天下耳此人少
壯豈能忘其父哉白公勝所¶為父報仇者大父與叔父
也白公為亂非欲取國<md:KR2c0001_SBCK_003-7a>¶代主發忿快志剡手以衝仇人
之匈固為俱靡而¶已淮南雖小黥布嘗用之矣漢存特
幸耳夫擅仇¶人足以危漢之資於策不便予之衆積之
財此非¶有子胥白公報於廣都之中即疑有剸諸荆軻
起¶於兩柱之間所謂假賊兵為虎翼者也願陛下少¶留
計上弗聼
<pb:KR2c0001_WYG_003-9a>
十一年夏六月徙城陽王喜為淮南王¶
十六年夏四月徙淮南王喜復為城陽王立淮南¶厲王
子阜陵侯安為淮南王¶
景帝前四年　初七國反淮南王欲發兵應之其¶相將
兵城守不聼王而為漢淮南以故得完<md:KR2c0001_SBCK_003-7b>¶(事見七/國之叛)¶
武帝建元二年冬十月淮南王安來朝上以安屬¶為諸
父而材高甚尊重之毎宴見談語昬暮然後¶罷安雅善
武安侯田蚡其入朝武安侯迎之霸上¶與語曰上無太
<pb:KR2c0001_WYG_003-9b>
子王親高皇帝孫行仁義天下莫¶不聞宫車一日宴駕
非王尚誰立者安大喜厚遺¶蚡金錢財物¶
元朔二年冬賜淮南王几杖毋朝¶
五年　初淮南王安好讀書屬文喜立名譽招致¶賔客
方術之士數千人其羣臣賔客多江淮間輕¶薄士常以
厲王遷死感激安建元六年彗星見或<md:KR2c0001_SBCK_003-8a>¶說王曰先呉軍
時彗星出長數尺然尚流血千里¶今彗星竟天天下兵
當大起王心以為然乃益治¶攻戰具積金錢郎中雷被
<pb:KR2c0001_WYG_003-10a>
獲罪於太子遷時有詔¶欲從軍者輙詣長安被即願奮
撃匈奴太子惡被¶於王斥免之欲以禁後是嵗被亡之
長安上書自¶明事下廷尉治蹤跡連王公卿請逮捕治
王太子¶遷謀令人衣衛士衣持㦸居王旁漢使有非是
者¶即刺殺之因發兵反天子使中尉宏即訊王王視¶中
尉顔色和遂不發公卿奏安壅閼奮擊匈奴者¶格明詔
當棄市詔削二縣既而安自傷曰吾行仁¶義反見削地
恥之於是為反謀益甚安與衡山王<md:KR2c0001_SBCK_003-8b>¶賜相責望禮節間
<pb:KR2c0001_WYG_003-10b>
不相能衡山王聞淮南王有反¶謀恐為所并亦結賔客
為反具以為淮南已西欲¶發兵定江淮之間而有之衡
山王后徐來讃太子¶爽於王欲廢之而立其弟孝王囚
太子而佩孝以¶王印令招致賔客賔客來者㣲知淮南
衡山有逆¶計日夜從容勸之王乃使孝客江都人枚赫
陳喜¶作輣車鍜矢刻天子壐將相軍吏印秋衡山王當¶
入朝過淮南淮南王乃昆弟語除前隙約束反具¶衡山
王即上書謝病上賜書不朝
<pb:KR2c0001_WYG_003-11a>
元狩元年淮南王安與賔客左呉等日夜為反謀¶案輿
地圖部署兵所從入諸使者道長安來為妄<md:KR2c0001_SBCK_003-9a>¶言言上無
男漢不治即喜即言漢廷治有男王怒¶以為妄言非也
王召中郎伍被與謀反事被曰王¶安得此亡國之語乎
臣見宫中生荆棘露霑衣也¶王怒繫伍被父母囚之三月
復召問之被曰昔秦¶為無道窮奢極虐百姓思亂者十
家而六七高皇¶帝起於行陳之中立為天子此所謂蹈
瑕候間因¶秦之亡而動者也今大王見高皇帝得天下
<pb:KR2c0001_WYG_003-11b>
之易¶也獨不觀近世之呉楚乎夫呉王王四郡國富民¶
衆計定謀成舉兵而西然破於大梁犇走而東身¶死祀
絶者何誠逆天道而不知時也方今大王之¶兵衆不能
十分呉楚之一天下安寜萬倍呉楚之<md:KR2c0001_SBCK_003-9b>¶時大王不從臣
之計今見大王棄千乗之君賜絶¶命之書為羣臣先死
於東宫也王涕泣而起王有¶孽子不害最長王弗愛王
后太子皆不以為子兄¶數不害有子建材高有氣常怨
望太子隂使人告¶太子謀殺漢中尉事下廷尉治王患
<pb:KR2c0001_WYG_003-12a>
之欲發復問¶伍被曰公以為呉興兵是邪非邪被曰非
也臣聞¶呉王悔之甚願王無為呉王之所悔王曰呉何
知¶反漢將一日過成臯者四十餘人今我絶成臯之¶口
據三川之險招山東之兵舉事如此左呉趙賢¶朱驕如
皆以為什事九成公獨以為有禍無福何¶也必如公言
不可徼幸邪被曰必不得已被有愚<md:KR2c0001_SBCK_003-10a>¶計當今諸侯無異
心百姓無怨氣可偽為丞相御¶史請書徙郡國豪桀高
貲於朔方益發甲卒急其¶㑹日又偽為詔獄書逮諸侯
<pb:KR2c0001_WYG_003-12b>
太子幸臣如此則民¶怨諸侯懼即使辯士随而説之倘
可徼幸什得一¶乎王曰此可也雖然吾以為不至若此
於是王乃¶作皇帝壐丞相御史大夫將軍軍吏中二千
石及¶旁近郡太守都尉印漢使節欲使人偽得罪而西¶
事大將軍一日發兵即刺殺大將軍且曰漢廷大¶臣獨
汲㸃好直諫守節死義難惑以非至如說丞¶相𢎞等如
發蒙振落耳王欲發國中兵恐其相二¶千石不聼王乃
與伍被謀先殺相二千石又欲令<md:KR2c0001_SBCK_003-10b>¶人衣求盗衣持羽檄
<pb:KR2c0001_WYG_003-13a>
從東方來呼曰南越兵入界¶欲因以發兵㑹廷尉逮捕
淮南太子淮南王聞之¶與太子謀召相二千石欲殺而
發兵召相相至内¶史中尉皆不至王念獨殺相無益也
即罷相王猶¶預計未决太子即自剄不殊伍被自詣吏
告與淮¶南王謀反蹤跡如此吏因捕太子王后圍王宫
盡¶求捕王所與謀反賔客在國中者索得反具以聞¶上
下公卿治其黨與使宗正以符節治王未至十¶二月淮
南王安自剄殺王后荼太子遷諸所與謀¶反者皆族天
<pb:KR2c0001_WYG_003-13b>
子以伍被雅辭多引漢之美欲勿誅¶廷尉湯曰被首為
王畫反計罪不可赦乃誅被侍<md:KR2c0001_SBCK_003-11a>¶中莊助素與淮南王相
結交私論議王厚賂遺助¶上薄其罪欲勿誅張湯争以
為助出入禁門腹心¶之臣而外與諸侯交私如此不誅
後不可治助竟¶棄市衡山王上書請廢太子爽立其弟
孝為太子¶爽聞即遣所善白嬴之長安上書言孝作輣
車鍜¶矢與王御者姦欲以敗孝㑹有司捕所與淮南謀¶
反者得陳喜於衡山王子孝家吏劾孝首匿喜孝¶聞律
<pb:KR2c0001_WYG_003-14a>
先自告除其罪即先自告所與謀反者枚赫¶陳喜等公
卿請逮捕衡山王治之王自剄死王后¶徐來太子爽及
孝皆棄市所與謀反者皆族凡淮¶南衡山二獄所連引
列侯二千石豪桀等死者數<md:KR2c0001_SBCK_003-11b>¶萬人¶
　　漢通西域¶
漢武帝元朔三年　初匈奴降者言月氏故居敦¶煌祁
連間為彊國匈奴冐頃攻破之老上單于殺¶月氏王以
其頭為飲器餘衆遁逃逺去怨匈奴無¶與共擊之上募
<pb:KR2c0001_WYG_003-14b>
能通使月氏者漢中張騫以郎應¶募出隴西徑匈奴中
單于得之留騫十餘歲騫得¶間亡鄉月氏西走數十日
至大宛大宛聞漢之饒¶財欲通不得見騫喜為發導譯
抵康居傳致大月¶氏大月氏太子為王既擊大夏分其
城而居之地¶肥饒少㓂殊無報怨之心騫為<md:KR2c0001_SBCK_003-12a>¶太中大夫
甘父為奉¶使君騫初行時百餘人去十三歲唯二人得
還¶
元狩元年　初張騫自月氏還具為天子言西域¶諸國
<pb:KR2c0001_WYG_003-15a>
風俗大宛在漢正西可萬里其俗土著耕田¶多善馬馬
汗血有城郭室屋如中國其東北則烏¶孫東則于窴于
窴之西則水皆西流注西海其東¶水東流注鹽澤鹽澤
潜行地下其南則河源出焉¶鹽澤去長安可五千里匈
奴右方居鹽澤以東至¶隴西長城南接羌鬲漢道焉烏
孫康居奄蔡大月<md:KR2c0001_SBCK_003-12b>¶氏皆行國随畜牧與匈奴同俗大夏
在大宛西南¶與大宛同俗臣在大夏時見邛竹杖蜀布
問曰安¶得此大夏國人曰吾賈人徃市之身毒身毒在
<pb:KR2c0001_WYG_003-15b>
大¶夏東南可數千里其俗土著與大夏同以騫度之¶大
夏去漢萬二千里居漢西南今身毒國又居大¶夏東南
數千里有蜀物此其去蜀不逺矣今使大¶夏從羌中險
羌人惡之少北則為匈奴所得從蜀¶宜徑又無㓂天子
既聞大宛及大夏安息之屬皆¶大國多竒物土著頗與
中國同業而兵弱貴漢財¶物其北有大月氏康居之屬
兵彊可以賂遺設利¶朝也誠得而以義屬之則廣地萬
里重九譯致殊<md:KR2c0001_SBCK_003-13a>¶俗威徳徧於四海欣然以騫言為然
<pb:KR2c0001_WYG_003-16a>
元鼎二年渾邪王既降漢漢兵撃逐匈奴於幕北¶自鹽
澤以東空無匈奴西域道可通於是張騫建¶言烏孫王
昆莫本為匈奴臣後兵稍彊不肯復朝¶事匈奴匈奴攻
不勝而逺之今單于新困於漢而¶故渾邪地空無人蠻
夷俗戀故地又貪漢財物今¶誠以此時厚幣賂烏孫招
以益東居故渾邪之地¶與漢結昆弟其勢宜聼聼則是
斷匈奴右臂也既¶連烏孫自其西大夏之屬皆可招來
而為外臣天¶子以為然拜騫為中郎將將三百人馬各
<pb:KR2c0001_WYG_003-16b>
二匹牛¶羊以萬數齎金幣帛直數千巨萬多持節副使
道<md:KR2c0001_SBCK_003-13b>¶可便遣之他旁國騫既至烏孫昆莫見騫禮節甚¶倨
騫諭指曰烏孫能東居故地則漢遣公主為夫¶人結為
兄弟共距匈奴匈奴不足破也烏孫自以¶逺漢未知其
大小素服屬匈奴日久且又近之其¶大臣皆畏匈奴不欲
移徙騫留乆之不能得其要¶領因分遣副使使大宛康
居大月氏大夏安息身¶毒于闐及諸旁國烏孫發譯道
送騫還使數十人¶馬數十匹随騫報謝因令窺漢大小
<pb:KR2c0001_WYG_003-17a>
是歲騫還到¶拜為大行後歲餘騫所遣使通大夏之屬
者皆頗¶與其人俱來於是西域始通於漢矣西域凡三
十¶六國南北有大山中央有河東西六千餘里南北<md:KR2c0001_SBCK_003-14a>¶千
餘里東則接漢玉門陽關西則限以葱嶺河有¶兩源一
出葱嶺一出于闐合流東注鹽澤鹽澤去¶玉門陽關三
百餘里自玉門陽關出西域有两道¶從鄯善傍南山北
循河西行至莎車為南道南道¶西踰葱嶺則出大月氏
安息自車師前王庭隨北¶山循河西行至䟽勒為北道北道
<pb:KR2c0001_WYG_003-17b>
西踰葱嶺則出¶大宛康居奄蔡焉故皆役屬匈奴匈奴
西邊日逐¶王置僮僕都尉使領西域常居焉耆危須尉
犂間¶賦税諸國取富給焉烏孫王既不肯東還漢乃於¶
渾邪王故地置酒泉郡稍發徙民以充實之後又¶分置武威
郡以絶匈奴與羌通之道天子得宛汗<md:KR2c0001_SBCK_003-14b>¶血馬愛之名曰天馬
使者相望於道以求之諸使¶外國一軰大者數百小者百餘
人人所齎操大放¶博望侯時其後益習而衰少焉漢率一歲
中使多¶者十餘少者五六軰逺者八九歲近者數歲而反
<pb:KR2c0001_WYG_003-18a>
六年博望侯既以通西域尊貴其吏士争上書言¶外
國竒怪利害求使天子為其絶逺非人所樂徃¶聽
其言予節募吏民毋問從來為具備人衆遣¶之以
廣其道來還不能毋侵盗幣物及使失指天¶子為
其習之輒覆按致重罪以激怒令贖復求使¶使端無
窮而輕犯法其吏卒亦輙復盛推外國所¶有言大者予
節言小者為副故妄言無行之徒皆<md:KR2c0001_SBCK_003-15a>¶爭效之其使皆貧
人子私縣官齋物欲賤市以私¶其利外國亦厭漢使人
<pb:KR2c0001_WYG_003-18b>
人有言輕重度漢兵逺不¶能至而禁其食物以苦漢使
漢使乏絶積怨至相¶攻擊而樓蘭車師小國當空道攻
刼漢使王恢等尤¶甚而匈奴竒兵又時遮撃之使者爭言
西域皆有¶城邑兵弱易擊於是天子遣浮沮將軍公孫
賀將¶萬五千騎出九原二千餘里至浮沮井而還匈河¶
將軍趙破奴將萬餘騎出令居數千里至匈河水¶而還
以斥逐匈奴不使遮漢使皆不見匈奴一人¶乃分武威
酒泉地置張掖敦煌郡徙民以實之
<pb:KR2c0001_WYG_003-19a>
元封三年冬十二月上遣將軍趙破奴擊車師破<md:KR2c0001_SBCK_003-15b>¶奴與
輕騎七百餘先至虜樓蘭王遂破車師因舉¶兵威以困
烏孫大宛之屬春正月甲申封破奴為¶浞野侯王恢佐
破奴擊樓蘭封恢為浩侯於是酒¶泉列亭障至玉門矣¶
六年烏孫使者見漢廣大歸報其國其國乃益重¶漢匈
奴聞烏孫與漢通怒欲擊之又其旁大宛月¶氏之屬皆
事漢烏孫於是恐使使願得尚漢公主¶為昆弟天子與
羣臣議許之烏孫以千匹馬聘漢¶女漢以江都王建女
<pb:KR2c0001_WYG_003-19b>
細君為公主徃妻烏孫贈送¶甚盛烏孫王昆莫以為右
夫人匈奴亦遣女妻昆¶莫以為左夫人公主自治宫室
居歲時一再與昆<md:KR2c0001_SBCK_003-16a>¶莫㑹置酒飲食昆莫年老言語不通
公主悲愁思¶歸天子聞而憐之間歲遣使者以帷帳錦
繡給遺¶焉昆莫曰我老欲使其孫岑娶尚公主公主不
聼¶上書言狀天子報曰從其國俗欲與烏孫共滅胡¶岑
娶遂妻公主昆莫死岑娶代立為昆彌是時漢¶使西踰
葱嶺抵安息安息發使以大鳥卵及黎軒¶善眩人獻于
<pb:KR2c0001_WYG_003-20a>
漢及諸小國驩潜大益車師扞罙蘇¶䪥之屬皆隨漢使
獻見天子天子大悦西國使更¶來更去天子毎巡狩海
上悉從外國客大都多人¶則過之散財帛以賞賜厚具
以饒給之以覽示漢¶富厚焉大角抵出竒戯諸怪物多
聚觀者行賞賜<md:KR2c0001_SBCK_003-16b>¶酒池肉林令外國客徧觀名倉庫府藏
之積見漢¶之廣大傾駭之大宛左右多蒲萄可以為酒
多苜¶蓿天馬嗜之漢使采其實以來天子種之於離宫¶
别觀旁極望然西域以近匈奴常畏匈奴使待之¶過於
<pb:KR2c0001_WYG_003-20b>
漢使焉¶
太初元年漢使入西域者言宛有善馬在貳師城¶匿不
肯與漢使天子使壯士車令等持千金及金¶馬以請之
宛王與其羣臣謀曰漢去我逺而鹽水¶中數敗出其北
有胡㓂出其南乏水草又且徃徃¶而絶邑乏食者多漢
使數百人為軰來而常乏食¶死者過半是安能致大軍
乎無奈我何貳師馬宛<md:KR2c0001_SBCK_003-17a>¶寳馬也遂不肯予漢使漢使怒
妄言椎金馬而去¶宛貴人怒曰漢使至輕我遣漢使去
<pb:KR2c0001_WYG_003-21a>
令其東邊郁¶成王遮攻殺漢使取其財物於是天子大
怒諸嘗¶使宛姚定漢等言宛兵弱誠以漢兵不過三千
人¶疆弩射之可盡虜矣天子嘗使浞野侯以七百騎¶虜
樓蘭王以定漢等言為然而欲侯寵姬李氏乃¶拜李夫
人兄廣利為貳師将軍發屬國六千騎及¶郡國惡少年
數萬人以往伐宛期至貳師城取善¶馬故號貳師將軍
趙始成為軍正故浩侯王恢使¶導軍而李哆為校尉制
軍事
<pb:KR2c0001_WYG_003-21b>
二年貳師將軍之西也既過鹽水當道小國各城<md:KR2c0001_SBCK_003-17b>¶守不
肯給食攻之不能下下者得食不下者數日¶則去比至
郁成士至者不過數千皆饑罷攻郁成¶郁成大破之所
殺傷甚衆貳師將軍與李哆趙始¶成等計至郁成尚不
能舉况至其王都乎引兵而¶還至燉煌士不過什一二
使使上書言道逺多乏¶食且士卒不患戰而患饑人少
不足以拔宛願且¶罷兵益發而復徃天子聞之太怒使
使遮玉門曰¶軍有敢入者輙斬之貳師恐因留燉煌
<pb:KR2c0001_WYG_003-22a>
三年公卿議者皆願罷宛軍專力攻匈奴天子業出¶兵誅
宛宛小國而不能下則大夏之屬漸輕漢而¶宛善馬絶
不來烏孫輪臺易苦漢使為外國笑乃<md:KR2c0001_SBCK_003-18a>¶案言伐宛尤不
便者鄧光等赦囚徒發惡少年及¶邉騎歲餘而出燉煌
者六萬人負私從者不與牛¶十萬馬三萬匹驢橐駝以
萬數齎糧兵弩甚設天¶下騷動轉相奉伐宛五十餘校
尉宛城中無井汲¶城外流水於是遣水工徙其城下水
空以宂其城¶益發戍甲卒十八萬酒泉張掖北置居延
<pb:KR2c0001_WYG_003-22b>
休屠屯¶兵以衛酒泉而發天下吏有罪者亡命者及贅
壻¶賈人故有市籍父母大父母有市籍者凡七科適¶為
兵及載糒給貳師轉車人徒相連屬而拜習馬¶者二人
為執驅馬校尉備破宛擇取其善馬云於¶是貳師後復
行兵多所至小國莫不迎出食給軍<md:KR2c0001_SBCK_003-18b>¶至輪臺輪臺不下
攻數日屠之自此而西平行至¶宛城兵到者三萬宛兵
迎擊漢兵漢兵射敗之宛¶兵走入保其城貳師欲攻郁
成城恐留行而令宛¶益生詐乃先至宛決其水原移之
<pb:KR2c0001_WYG_003-23a>
則宛固己憂困¶圍其城攻之四十餘日宛貴人謀曰王
母寡匿善¶馬殺漢使今殺王而出善馬漢兵宜解即不
解乃¶力戰而死未晚也宛貴人皆以為然共殺王其外¶
城壊虜宛貴人勇將煎靡宛大恐走入城中持王¶母寡
頭遣人使貳師約曰漢無攻我我盡出善馬¶恣所取而
給漢軍食即不聼我我盡殺善馬康居¶之救又且至至
我居内康居居外與漢軍戰熟計<md:KR2c0001_SBCK_003-19a>¶之何從是時康居候
視漢兵尚盛不敢進貳師聞¶宛城中新得漢人知穿井
<pb:KR2c0001_WYG_003-23b>
而其内食尚多計以為¶來誅首惡者母寡母寡頭已至
如此不許則堅守¶而康居候漢兵罷來救宛破漢軍必
矣乃許宛之¶約宛乃出其馬令漢自擇之而多出食食
漢軍漢¶軍取其善馬數十匹中馬以下牝牡三千餘匹
而¶立宛貴人之故時遇漢善者名昧蔡為宛王與盟¶而
罷兵初貳師起燉煌西分為數軍從南北道校¶尉王申
生將千餘人别至郁成郁成王擊滅之數¶人脫亡走貳
師貳師令搜粟都尉上官桀徃攻破¶郁成郁成王亡走
<pb:KR2c0001_WYG_003-24a>
康居桀追至康居康居聞漢已<md:KR2c0001_SBCK_003-19b>¶破宛出郁成王與桀桀
令四騎士縳守詣貳師上¶邽騎士趙弟恐失郁成王拔
劒擊斬其首追及貳¶師¶
四年春貳師將軍來至京師貳師所過小國聞宛¶破皆
使其子弟從入貢獻見天子因為質焉軍還¶入馬千餘
匹後行軍非乏食戰死不甚多而將吏¶貪不愛卒侵牟
之以此物故者衆天子為萬里而¶伐不録其過乃下詔
封李廣利為海西侯封趙弟¶為新畤侯以上官桀為少
<pb:KR2c0001_WYG_003-24b>
府軍官吏為九卿者三¶人諸侯相郡守二千石百餘人
千石以下千餘人¶奮行者官過其望以謫過行皆黜其
勞士卒賜直<md:KR2c0001_SBCK_003-20a>¶四萬錢匈奴聞貳師征大宛欲遮之貳師
兵盛不¶敢當即遣騎因樓蘭候漢使後過者欲絶勿通
時¶漢軍正任文將兵屯玉門關捕得生口知狀以聞上¶詔
文便道引兵捕樓蘭王将詣闕簿責王對曰小¶國在大
國間不两屬無以自安願徙國入居漢地¶上直其言遣
歸國亦因使候伺匈奴匈奴自是不¶甚親信樓蘭自大
<pb:KR2c0001_WYG_003-25a>
宛破後西域震懼漢使入西域¶者益得職於是自燉煌
西至鹽澤徃徃起亭而輪¶臺渠犂皆有田卒數百人置
使者校尉領䕶以給¶使外國者後嵗餘宛貴人以為昧
蔡善諛使我國¶遇屠乃相與殺昧蔡立母寡昆弟蟬封
為宛王而<md:KR2c0001_SBCK_003-20b>¶遣其子入質於漢漢因使使賂賜以鎮撫之
蟬封¶與漢約嵗獻天馬二匹¶
昭帝元鳯四年　初扞罙遣太子頼丹為質於龜¶兹貳
師擊大宛還將頼丹入至京師霍光用桑𢎞¶羊前議以
<pb:KR2c0001_WYG_003-25b>
頼丹為校尉將軍田輪臺龜兹貴人姑¶翼謂其王曰頼
丹本臣屬吾國今佩漢印綬來迫¶吾國而田必為害王
即殺頼丹而上書謝漢樓蘭¶王死匈奴先聞之遣其質
子安歸歸得立為王漢¶遣使詔新王令入朝王辭不至
樓蘭國最在東垂¶近漢當白龍堆乏水草常主發導負
水擔糧送迎¶漢使又數為吏卒所㓂懲艾不便與漢通
後復為<md:KR2c0001_SBCK_003-21a>¶匈奴反間數遮殺漢使其弟尉屠耆降漢具言
狀¶駿馬監北地傅介子使大宛詔因令責樓蘭龜兹¶介
<pb:KR2c0001_WYG_003-26a>
子至樓蘭龜兹責其王皆謝服介子從大宛還¶到龜兹㑹匈
奴使從烏孫還在龜兹介子因率其¶史士共誅斬匈奴使者
還奏事詔拜介子為中郎¶遷平樂監介子謂大將軍霍光曰
樓蘭龜兹數反¶覆而不誅無所懲艾介子過龜兹時其王
近就人¶易得也願徃刺之以威示諸國大將軍曰龜兹
道¶逺且騐之於樓蘭於是白遣之介子與士卒俱齎¶金
幣揚言以賜外國為名至樓蘭樓蘭王意不親¶介子介
子陽引去至其西界使譯謂曰漢使者持<md:KR2c0001_SBCK_003-21b>¶黄金錦繡行
<pb:KR2c0001_WYG_003-26b>
賜諸國王不來受我去之西國矣即¶出金幣以示譯譯
還報王王貪漢物來見使者介¶子與坐飲陳物示之飲
酒皆醉介子謂王曰天子¶使我私報王王起隨介子入
帳中屏語壯士二人¶從後刺之刃交匈立死其貴人左
右皆散走介子¶告諭以王負漢罪天子遣我誅王當更
立王弟尉¶屠耆在漢者漢兵方至毋敢動自令滅國矣
介子¶遂斬王安歸首馳傳詣闕縣首北闕下乃立尉屠¶
耆為王更名其國為鄯善為刻印章賜以宮女為¶夫人
<pb:KR2c0001_WYG_003-27a>
備車騎輜重丞相率百官送至横門外祖而¶遣之王自
請天子曰身在漢乆今歸單弱而前王<md:KR2c0001_SBCK_003-22a>¶有子在恐為所
殺國中有伊循城其城肥美願漢¶遣一將屯田積榖令
臣得依其威重於是漢遣司¶馬一人吏士四十人由伊
循以填撫之秋七月乙¶巳封范明友為平陵侯傅介子
為義陽侯¶
臣光曰王者之於戎狄叛則討之服則舍之今樓¶蘭王
既服其罪又從而誅之後有叛者不可得而¶懐矣必以
<pb:KR2c0001_WYG_003-27b>
為有罪而討之則宜陳師鞠旅明致其¶罰今乃遣使者
誘以金幣而殺之後有奉使諸國¶者復可信乎且以大
漢之彊而為盗賊之謀於蠻¶夷不亦可羞哉論者或美
介子以為竒功過矣¶
宣帝本始二年　初烏孫公主死漢復以楚王戊<md:KR2c0001_SBCK_003-22b>¶之孫
解憂為公主妻岑娶岑娶胡婦子泥靡尚小¶岑娶且死
以國與季父大禄子翁歸靡曰泥靡大¶以國歸之翁歸
靡既立號肥王復尚楚主生三男¶兩女長男曰元貴靡
<pb:KR2c0001_WYG_003-28a>
次曰萬年次曰大樂　上遣¶光祿大夫常惠持節䕶烏
孫兵共擊匈奴(事見匈/奴歸漢)¶
三年上復遣常惠持金幣還賜烏孫貴人有功者¶惠因
奏請龜兹國嘗殺校尉頼丹未伏誅請便道¶擊之帝不
許大將軍霍光風惠以便宜從事惠與¶吏士五百人俱
至烏孫還過發西國兵二萬人令¶副使發龜兹東國二
萬人烏孫兵七千人從三靣¶攻龜兹兵未合先遣人責
其王以前殺漢使狀王<md:KR2c0001_SBCK_003-23a>¶謝曰乃我先王時為貴人姑翼
<pb:KR2c0001_WYG_003-28b>
所誤耳我無罪惠¶曰即如此縛姑翼來吾置王王執姑
翼詣惠惠斬¶之而還¶
元康元年　初烏孫公主少子萬年有寵於莎車¶王莎
車王死而無子時萬年在漢莎車國人計欲¶自託於漢
又欲得烏孫心上書請萬年為莎車王¶漢許之遣使者
奚充國送萬年萬年初立暴惡國¶人不説上令羣臣舉
可使西域者前將軍韓増舉¶上黨馮奉世以衛侯使持
節送大宛諸國客至伊¶循城㑹故莎車王弟呼屠徴與
<pb:KR2c0001_WYG_003-29a>
旁國共殺其王萬¶年及漢使者奚充國自立為王<md:KR2c0001_SBCK_003-23b>¶神爵二年烏孫昆彌翁歸靡因長羅侯常惠上書¶願以
漢外孫元貴靡為嗣得令復尚漢公主結婚¶重親畔絶
匈奴詔下公卿議大鴻臚蕭望之以為¶烏孫絶域變故
難保不可許上美烏孫新立大功¶又重絶故業乃以烏
孫主解憂弟相夫為公主盛¶為資送而遣之使常惠送
之至燉煌未出塞聞翁¶歸靡死烏孫貴人共從本約立
岑娶子泥靡為昆¶彌號狂王常惠上書願留少主燉煌
<pb:KR2c0001_WYG_003-29b>
惠馳至烏孫¶責讓不立元貴靡為昆彌還迎少主事下
公卿望¶之復以為烏孫持兩端難約結今少主以元貴
靡¶不立而還信無負於夷狄中國之福也少主不止<md:KR2c0001_SBCK_003-24a>¶繇
役將興天子從之徵還少主¶
甘露元年夏四月烏孫狂王復尚楚主解憂生一¶男鴟
靡不與主和又暴惡失衆漢使衞司馬魏和¶意副候任
昌至烏孫公主言狂王為烏孫所患苦¶易誅也遂謀置
酒使士拔劒擊之劍旁下狂王傷¶上馬馳去其子細沈
<pb:KR2c0001_WYG_003-30a>
瘦㑹兵圍和意昌及公主於¶赤谷城數月都䕶鄭吉發
諸國兵救之乃解去漢¶遣中郎將張遵持醫藥治狂王
賜金帛因収和意¶昌係𤨏從尉犂檻車至長安斬之初
肥王翁歸靡¶胡婦子烏就屠狂王傷時驚與諸翎侯俱
去居北¶山中揚言毋家匈奴兵來故衆歸之後遂襲殺
狂<md:KR2c0001_SBCK_003-24b>¶王自立為昆彌是嵗漢遣破羌將軍辛武賢將兵¶萬
五千人至燉煌通渠積榖欲以討之初楚主侍¶者馮嫽
能史書習事嘗持漢節為公主使城郭諸¶國敬信之號
<pb:KR2c0001_WYG_003-30b>
曰馮夫人為烏孫右大將妻右大將¶與烏就屠相愛都
䕶鄭吉使馮夫人說烏就屠以¶漢兵方出必見滅不如
降烏就屠恐曰願得小號¶以自處帝徴馮夫人自問狀
遣謁者竺次期門甘¶延夀為副送馮夫人馮夫人錦車
持節詔烏就屠¶詣長羅侯赤谷城立元貴靡為大昆彌
烏就屠為¶小昆彌皆賜印綬破羌將軍不出塞還後烏
就屠¶不盡歸諸翎侯民衆漢復遣長羅侯惠將三校屯<md:KR2c0001_SBCK_003-25a>¶赤谷因為分别其人民地界大昆彌戸六萬餘小¶昆彌
<pb:KR2c0001_WYG_003-31a>
户四萬餘然衆心皆附小昆彌¶
三年五月烏孫大昆彌元貴靡及鴟靡皆病死公¶主上
書言年老土思願得歸骸骨葬漢地天子閔¶而迎之冬
至京師待之一如公主之制後二歲卒¶元貴靡子星靡
代為大昆彌弱馮夫人上書願使¶烏孫鎮撫星靡漢遣
之都䕶韓宣奏烏孫大吏大¶祿大監皆可賜以金印紫
綬以尊輔大昆彌漢許¶之其後叚㑹宗為都䕶乃招還
亡叛安定之星靡¶死子雌栗靡代立
<pb:KR2c0001_WYG_003-31b>
成帝建始四年西域都䕶叚㑹宗為烏孫兵所圍<md:KR2c0001_SBCK_003-25b>¶驛騎
上書願發城郭燉煌兵以自救丞相啇大將¶軍鳯及百
寮議數日不決鳯言陳湯多籌策習外¶國事可問上召
湯見宣室湯擊郅支時中寒病两¶臂不屈申湯入見有
詔毋拜示以㑹宗奏湯對曰¶臣以為此必無可憂也上
曰何以言之湯曰夫胡¶兵五而當漢兵一何者兵刃朴
鈍弓弩不利今聞¶頗得漢巧然猶三而當一又兵法曰
客倍而主人¶半然後敵今圍㑹宗者人衆不足以勝㑹
<pb:KR2c0001_WYG_003-32a>
宗唯陛¶下勿憂且兵輕行五十里重行三十里今㑹宗
欲¶發城郭燉煌厯時乃至所謂報讎之兵非救急之¶用也
上曰柰何其解可必乎度何時解湯知烏孫<md:KR2c0001_SBCK_003-26a>¶瓦合不能
乆攻故事不過數日因對曰已解矣屈¶指計其日曰不
出五日當有吉語聞居四日軍書¶到言已解¶
陽朔四年閏九月烏孫小昆彌烏就屠死子拊離¶代立
為弟日貳所殺漢遣使者立拊離子安日為¶小昆彌日
貳亡阻康居安日使貴人姑莫匿等三¶人詐亡從日貳
<pb:KR2c0001_WYG_003-32b>
刺殺之於是西域諸國上書願復¶得前都䕶叚㑹宗上
從之城郭諸國聞之皆翕然¶親附¶
元延二年　初烏孫小昆彌安日為降民所殺諸¶翎侯
大亂詔徴故金城大守叚㑹宗為左曹中郎<md:KR2c0001_SBCK_003-26b>¶將光祿大
夫使安輯烏孫立安日弟末振將為小¶昆彌定其國而
還時大昆彌雌栗靡勇健末振將¶恐為所并使貴人烏
日領詐降刺殺雌栗靡漢欲¶以兵討之而未能遣中郎
將叚㑹宗立公主孫伊¶秩靡為大昆彌乆之大昆彌翎
<pb:KR2c0001_WYG_003-33a>
侯難栖殺末振將¶安日子安犂靡代為小昆彌漢恨不
自誅末振將¶復遣段㑹宗發戊巳校尉諸國兵即誅末
振將太¶子番丘㑹宗恐大兵入烏孫驚番丘亡逃不可
得¶即留所發兵墊婁地選精兵三十弩徑至昆彌所¶在
召番丘責以末振將之罪即手劒擊殺番丘官¶屬以下
驚恐馳歸小昆彌安犂靡勒兵數千騎圍<md:KR2c0001_SBCK_003-27a>¶㑹宗㑹宗為
言來誅之意今圍守殺我如取漢牛¶一毛耳宛王郅支
頭縣槀街烏孫所知也昆彌以¶下服曰末振將負漢誅
<pb:KR2c0001_WYG_003-33b>
其子可也獨不可告我令¶飲食之邪㑹宗曰豫告昆彌
逃匿之為大罪即飲¶食以付我傷骨肉恩故不先告昆
彌以下號泣罷¶去㑹宗還奏事天子賜㑹宗爵關内侯
黄金百斤¶㑹宗以難栖殺末振將奏以為堅守都尉責
大祿¶大監以雌栗靡見殺狀奪金印紫綬更與銅墨云¶
末振將弟卑爰疐本共謀殺大昆彌將衆八萬餘¶口北
附康居謀欲借兵兼并兩昆彌漢復遣㑹宗¶與都䕶孫
建并力以備之自烏孫分立两昆彌漢<md:KR2c0001_SBCK_003-27b>¶用憂勞且無寜
<pb:KR2c0001_WYG_003-34a>
歲時康居復遣子侍漢貢獻都䕶¶郭舜上言本匈奴盛
時非以兼有烏孫康居故也¶及其稱臣妾非以失二國
也漢雖皆受其質子然¶三國内相輸遺交通如故亦相
候伺見便則發合¶不能相親信離不能相臣役以今言
之結配烏孫¶竟未有益反為中國生事然烏孫既結在
前今與¶匈奴俱稱臣義不可距而康居驕黠訖不肯拜
使¶者都䕶吏至其國坐之烏孫諸使下王及貴人先¶飲
食已乃飲㗖都䕶吏故為無所省以夸旁國以¶此度之
<pb:KR2c0001_WYG_003-34b>
何故遣子入侍其欲賈市為好辭之詐也¶匈奴百蠻大
國今事漢甚備聞康居不拜且使單<md:KR2c0001_SBCK_003-28a>¶于有悔自卑之意
宜歸其侍子絶勿復使以章漢¶家不通無禮之國漢為
其新通重致逺人終羈縻¶不絶¶
　　武帝伐匈奴¶
漢武帝元光二年鴈門馬邑豪聶壹因大行王恢¶言匈
奴初和親親信邉可誘以利致之伏兵襲擊¶必破之道
也上召問公卿王恢曰臣聞全代之時¶北有彊胡之敵
<pb:KR2c0001_WYG_003-35a>
内連中國之兵然尚得飬老長㓜¶種樹以時倉廩常實
匈奴不輕侵也今以陛下之¶威海内為一然匈奴侵盗
不已者無他以不恐之¶故耳臣竊以為擊之使韓安國
曰臣聞高皇帝嘗<md:KR2c0001_SBCK_003-28b>¶圍於平城七日不食及解圍反位而
無忿怒之心¶夫聖人以天下為度者也不以己私怒傷
天下之¶公故遣劉敬結和親至今為五世利臣竊以為
勿¶擊便恢曰不然高帝身被堅執銳行㡬十年所以¶不
報平城之怨者非力不能所以休天下之心也¶今邉境
<pb:KR2c0001_WYG_003-35b>
數驚士卒傷死中國槥車相望此仁人之¶所隐也故曰
擊之便安國曰不然臣聞用兵者以¶飽待饑正治以待
其亂定舍以待其勞故接兵覆¶衆伐國墮城常坐而役
敵國此聖人之兵也今將¶卷甲輕舉深入長&KR0460;難以為
功從行則迫脅衡行¶則中絶疾則糧乏徐則後利不至
千里人馬乏食<md:KR2c0001_SBCK_003-29a>¶兵法曰遺人獲也臣故曰勿擊便恢曰
不然臣今¶言擊之者固非發而深入也將順因單于之
欲誘¶而致之邊吾選梟騎壯士隂伏而處以為之備審
<pb:KR2c0001_WYG_003-36a>
遮險阻以為其戒吾勢已定或營其左或營其右¶或當
其前或絶其後單于可擒百全必取上從恢¶議夏六月
以御史大夫韓安國為䕶軍將軍衛尉¶李廣為驍騎將
軍太僕公孫賀為輕車將軍大行¶王恢為將屯將軍太
中大夫李息為材官將軍將¶車騎材官三十餘萬匿馬
邑旁谷中約單于入馬¶邑縱兵隂使聶壹為間亡入匈
奴謂單于曰吾能¶斬馬邑令丞以城降財物可盡得單
于愛信以為<md:KR2c0001_SBCK_003-29b>¶然而許之聶壹乃詐斬死罪囚縣其頭馬
<pb:KR2c0001_WYG_003-36b>
邑城下¶示單于使者為信曰馬邑長吏已死可急來於
是¶單于穿塞將十萬騎入武州塞未至馬邑百餘里¶見
畜布野而無人牧者怪之乃攻亭得鴈門尉史¶欲殺之
尉史乃告單于漢兵所居單于大驚曰吾¶固疑之乃引
兵還出曰吾得尉史天也以尉史為¶天王塞下傳言單
于已去漢兵追至塞度弗及乃¶皆罷兵王恢主别從代
出擊胡輜重聞單于還兵¶多亦不敢出上怒恢恢曰始
約為入馬邑城兵與¶單于接而臣擊其輜重可得利今
<pb:KR2c0001_WYG_003-37a>
單于不至而還¶臣以三萬人衆不敵祗取辱固知還而
斬然完陛<md:KR2c0001_SBCK_003-30a>¶下士三萬人於是下恢廷尉廷尉當恢逗橈
當斬¶恢行千金丞相蚡蚡不敢言上而言於太后曰王¶
恢首為馬邑事今不成而誅恢是為匈奴報讎也¶上朝
太后太后以蚡言告上上曰首為馬邑事者¶恢故發天
下兵數十萬從其言為此且縱單于不¶可得恢所部擊
其輜重猶頗可得以慰士大夫心¶今不誅恢無以謝天
下於是恢聞乃自殺自是之¶後匈奴絶和親攻當路塞
<pb:KR2c0001_WYG_003-37b>
徃徃入盗於漢邊不可¶勝數然尚貪樂關市嗜漢財物
漢亦關市不絶以¶中其意¶
六年冬匈奴入上谷殺略吏民遣車騎將軍衛青<md:KR2c0001_SBCK_003-30b>¶出上
谷騎將軍公孫敖出代輕車將軍公孫賀出¶雲中驍騎
將軍李廣出鴈門各萬騎擊胡關市下¶衛青至龍城得
胡首虜七百人公孫賀無所得公¶孫敖為胡所敗亡七
千騎李廣亦為胡所敗胡生¶得廣置两馬間絡而盛卧
行十餘里廣佯死暫騰¶而上敵人馬上奪其弓鞭馬南
<pb:KR2c0001_WYG_003-38a>
馳遂得脫歸漢下¶敖廣吏當斬贖為庶人唯青賜爵關
内侯　秋匈¶奴數盗邊漁陽尤甚以衛尉韓安國為材
官將軍¶屯漁陽¶
元朔元年秋匈奴二萬騎入漢殺遼西太守略二¶千餘
人圍韓安國壁又入漁陽鴈門各殺略千餘<md:KR2c0001_SBCK_003-31a>¶人安國益
東徙屯北平數月病死天子乃復召李¶廣拜為右北平
太守匈奴號曰漢之飛將軍避之¶數歲不敢入右北平
　車騎將軍衛青將三萬騎¶出鴈門將軍李息出代青
<pb:KR2c0001_WYG_003-38b>
斬首虜數千人　臨菑¶人主父偃乃上書言九事其八
事為律令一事¶諌伐匈奴其辭曰司馬法曰國雖大好
戰必亡天¶下雖平忘戰必危夫怒者逆德也兵者凶器
也爭¶者末節也夫務戰勝窮武事者未有不悔者也昔¶
秦皇帝并吞戰國務勝不休欲攻匈奴李斯諫曰¶不可
夫匈奴無城郭之居委積之守遷徙鳥舉難¶得而制也
輕兵深入糧食必絶踵糧以行重不及<md:KR2c0001_SBCK_003-31b>¶事得其地不足
以為利也得其民不可調而守也¶勝必殺之非民父母
<pb:KR2c0001_WYG_003-39a>
也靡敝中國快心匈奴非長¶策也秦皇帝不聼遂使蒙
恬將兵攻胡辟地千里¶以河為境地固沮澤鹹鹵不生
五榖然後發天下¶丁男以守北河暴兵露師十有餘年
死者不可勝¶數終不能踰河而北是豈人衆不足兵革
不備哉¶其勢不可也又使天下蜚芻輓粟起於黄腄琅
邪¶負海之郡轉輸北河率三十鍾而致一石男子疾¶耕
不足於糧餉女子紡績不足於帷幕百姓靡敝¶孤寡老
弱不能相飬道路死者相望葢天下始畔¶秦也及至高
<pb:KR2c0001_WYG_003-39b>
皇帝定天下略地於邊聞匈奴聚於<md:KR2c0001_SBCK_003-32a>¶代谷之外而欲擊
之御史成進諫曰不可夫匈奴¶之性獸聚而鳥散從之
如搏影今以陛下盛徳攻¶匈奴臣竊危之髙帝不聼遂
北至於代谷果有平¶城之圍髙皇帝葢悔之甚乃使劉
敬徃結和親之¶約然後天下忘干戈之事夫匈奴難得
而制非一¶世也行盗侵驅所以為業也天性固然上及
虞夏¶殷周固弗程督禽獸畜之不屬為人夫上不觀虞¶
夏殷周之統而下循近世之失此臣之所大憂百¶姓之
<pb:KR2c0001_WYG_003-40a>
所疾苦也嚴安上書曰昔秦王意廣心逸欲¶威海外使
䝉恬將兵以北攻胡又使尉屠睢將樓¶船之士以攻越
當是時秦禍北構於胡南挂於越<md:KR2c0001_SBCK_003-32b>¶宿兵於無用之地進
而不得退行十餘年丁男被¶甲丁女轉輸苦不聊生自
經於道樹死者相望及¶秦皇帝崩而天下大畔滅世絶
祀窮兵之禍也故周¶失之弱秦失之彊不變之患也今
狥南夷朝夜郎¶降羌僰略薉州建城邑深入匈奴燔其
龍城議者¶美之比人臣之利非天下之長策也書奏天
<pb:KR2c0001_WYG_003-40b>
子召¶見謂曰公等皆安在何相見之晚也皆拜為郎中¶
二年冬匈奴入上谷漁陽殺略吏民千餘人遣衛¶青李
息出雲中以西至隴西擊胡之樓煩白羊王¶於河南得
胡首虜數千牛羊百餘萬走白羊樓煩¶王遂取河南地
詔封青為長平侯青校尉蘇建張<md:KR2c0001_SBCK_003-33a>¶次公皆有功封建為
平陵侯次公為岸頭侯主父¶偃言河南地肥饒外阻河
䝉恬城之以逐匈奴内¶省轉輸戍漕廣中國滅胡之本
也上下公卿議皆¶言不便上竟用偃計立朔方郡使蘇
<pb:KR2c0001_WYG_003-41a>
建興十餘萬¶人築朔方城復繕故秦時蒙恬所為塞因
河為固¶轉漕甚逺自山東咸被其勞費數十百鉅萬府
庫¶並虚漢亦棄上谷之斗辟縣造陽地以予胡　夏¶募
民徙朔方十萬口¶
三年冬匈奴軍臣單于死其弟左谷蠡王伊稚斜¶自立
為單于攻破軍臣單于太子於單於單亡降¶漢　夏四月丙
子封匈奴太子於單為涉安侯數<md:KR2c0001_SBCK_003-33b>¶月而卒　匈奴數萬
騎入塞殺代郡太守恭及略¶千餘人　秋匈奴又入鴈
<pb:KR2c0001_WYG_003-41b>
門殺略千餘人¶
四年夏匈奴入代郡定襄上郡各三萬騎殺略數¶千人¶
五年匈奴右賢王數侵擾朔方天子令車騎將軍¶青將
三萬騎出高闕衛尉蘇建為㳺擊將軍左内¶史李沮為
彊弩將軍太僕公孫賀為騎將軍代相¶李蔡為輕車將
軍皆領屬車騎將軍俱出朔方大¶行李息岸頭侯張次
公為將軍俱出右北平凡十¶餘萬人擊匈奴右賢王以
為漢兵逺不能至飲酒¶醉衛青等兵出塞六七百里夜
<pb:KR2c0001_WYG_003-42a>
至圍右賢王右賢<md:KR2c0001_SBCK_003-34a>¶王驚夜逃獨與壯騎數百馳潰圍北
去得右賢禆¶王十餘人衆男女萬五千餘人畜數十百
萬於是¶引兵而還至塞天子使使者持大將軍印即軍
中¶拜衛青為大將軍諸將皆屬焉夏四月乙未復益¶封
青八千七百户封青三子伉不疑登皆為列侯¶　秋匈
奴萬騎入代殺都尉朱英略千餘人¶
六年春二月大將軍青出定襄擊匈奴以合騎侯¶公孫
敖為中將軍太僕公孫賀為左將軍翕侯趙¶信為前將
<pb:KR2c0001_WYG_003-42b>
軍衛尉蘇建為右將軍郎中令李廣為¶後將軍左内史
李沮為彊弩將軍咸屬大將軍斬¶首數千級而還休士
馬於定襄雲中鴈門　夏四<md:KR2c0001_SBCK_003-34b>¶月衛青復將六將軍出定
襄擊匈奴斬首虜萬餘¶人右將軍建前將軍信并軍三
千餘騎獨逢單于¶兵與戰一日餘漢兵且盡信故胡小
王降漢漢封¶信翕侯及敗匈奴誘之遂將其餘騎可八
百降匈¶奴建盡亡其軍脱身亡自歸大將軍議郎周霸
曰¶自大將軍出未嘗斬禆將今建棄軍可斬以明將¶軍
<pb:KR2c0001_WYG_003-43a>
之威軍正閎長史安曰不然兵法小敵之堅大¶敵之禽
也今建以數千當單于數萬力戰一日餘¶士盡不敢有
二心自歸而斬之是示後無反意也¶不當斬大將軍曰
青幸得以肺腑待罪行間不患¶無威而霸說我以明威
甚失臣意且使臣職雖當<md:KR2c0001_SBCK_003-35a>¶斬將以臣之尊寵而不敢自
擅誅於境外而具歸¶天子天子自裁之於以見為人臣
不敢專權不亦¶可乎軍吏皆曰善遂囚建詣行在所初
平陽縣吏¶霍仲孺給事平陽侯家與青姊衛少兒私通
<pb:KR2c0001_WYG_003-43b>
生霍¶去病去病年十八為侍中善騎射再從大將軍擊¶
匈奴為票姚校尉與輕勇騎八百直棄大軍數百¶里赴
利斬捕首虜過當於是天子曰票姚校尉去¶病斬首虜
二千餘級得相國當户斬單于大父行¶藉若侯産生捕
季父羅姑比再冠軍封去病為冠¶軍侯上谷太守郝賢
四從大將軍捕斬首虜二千¶餘級封賢為衆利侯是嵗
失兩將軍亡翕侯軍功<md:KR2c0001_SBCK_003-35b>¶不多故大將軍不益封止賜千
金右將軍建至天¶子不誅贖為庶人單于既得翕侯以
<pb:KR2c0001_WYG_003-44a>
為自次王用¶其姊妻之與謀漢信教單于益北絶募以
誘罷漢¶兵徼極而取之無近塞單于從其計是時漢比
歲¶發十餘萬衆擊邊斬捕首虜之士受賜黄金二十¶餘
萬斤而漢軍士馬死者十餘萬兵甲轉漕之費¶不與焉
於是大司農經用竭不足以奉戰士六月¶詔令民得買爵
及贖禁錮免臧罪置賞官名曰武¶功爵級十七萬凡直
三十餘萬金諸買武功爵至¶千夫者得先除為吏吏道
雜而多端官職耗廢矣
<pb:KR2c0001_WYG_003-44b>
元狩元年夏五月匈奴萬人入上谷殺數百人<md:KR2c0001_SBCK_003-36a>¶二年三月霍去病為票騎將軍將萬騎出隴西擊¶匈奴
歴五王國轉戰六日過焉支山千餘里殺折¶蘭王斬盧
侯王執渾邪王子及相國都尉獲首虜¶八千九百餘級
收休屠王祭天金人詔益封去病¶二千戸夏去病復與
合騎侯公孫敖將數萬騎俱¶出北地異道衛尉張騫郎
中令李廣俱出右北平¶異道廣將四千騎先行可數百
里騫將萬騎在後¶匈奴左賢王將四萬騎圍廣廣軍士
<pb:KR2c0001_WYG_003-45a>
皆恐廣乃使¶其子敢獨與數十騎馳貫胡騎出其左右
而還告¶廣曰胡虜易與耳軍士乃安廣為圜陳外嚮胡
急¶擊之矢下如雨漢兵死者過半漢矢且盡廣乃令<md:KR2c0001_SBCK_003-36b>¶士
持滿毋發而廣身自以大黄射其禆將殺數人¶胡虜益
解㑹日暮吏士皆無人色而廣意氣自如¶益治軍軍中
皆服其勇明日復力戰死者過半所¶殺亦過當㑹博望
侯軍亦至匈奴軍乃解去漢軍¶罷弗能追罷歸漢法博
望侯留遲後期當死贖為¶庶人廣軍功自如無賞而票
<pb:KR2c0001_WYG_003-45b>
騎將軍去病深入二¶千餘里與合騎侯失不相得票騎
將軍踰居延過¶小月氏至祁連山得單恒酋涂王及相
國都尉以¶衆降者二千五百人斬首虜三萬二百級獲
禆小¶王七十餘人天子益封去病五千戸封其禆將有¶
功者鷹擊司馬趙破奴為從票侯校尉高不識為<md:KR2c0001_SBCK_003-37a>¶宜冠
侯校尉僕多為煇渠侯合騎侯敖坐行留不¶與票騎㑹
當斬贖為庶人是時諸宿將所將士馬¶兵皆不如票騎
票騎所將常選然亦敢深入常與¶壯騎先其大軍軍亦
<pb:KR2c0001_WYG_003-46a>
有天幸未嘗困絶也而諸宿¶將常留落不偶由此票騎
日以親貴比大將軍矣¶　匈奴入代鴈門殺略數百人
　秋匈奴渾邪王¶降是時單于怒渾邪王休屠王居西
方為漢所殺¶虜數萬人欲召誅之渾邪王與休屠王恐
謀降漢¶先遣使向邊境要遮漢人令報天子是時大行
李¶息將城河上得渾邪王使即馳傳以聞天子聞之¶恐
其以詐降而襲邊乃令票騎將軍將兵徃迎之<md:KR2c0001_SBCK_003-37b>¶休屠王
後悔渾邪王殺之并其衆票騎既渡河與¶渾邪王衆相
<pb:KR2c0001_WYG_003-46b>
望渾邪王禆將見漢軍而多不欲降¶者頗遁去票騎乃
馳入得與渾邪王相見斬其欲¶亡者八千人遂獨遣渾
邪王乗傳先詣行在所盡¶將其衆渡河降者四萬餘人
號稱十萬既至長安¶天子所以賞賜者數十巨萬封渾
邪王萬戸為漯¶隂侯封其禆王呼毒尼等四人皆為列
侯益封票¶騎千七百戸渾邪之降也漢發車二萬乘以
迎之¶縣官無錢從民貰馬民或匿馬馬不具上怒欲斬¶
長安令右内史汲黯曰長安令無罪獨斬臣黯民¶乃肯
<pb:KR2c0001_WYG_003-47a>
出馬且匈奴畔其主而降漢漢徐以縣次傳<md:KR2c0001_SBCK_003-38a>¶之何至令
天下騷動罷敝中國而以事夷狄之人¶乎上黙然及渾
邪至賈人與市者坐當死五百餘¶人黯請間見髙門曰
夫匈奴攻當路塞絶和親中¶國興兵誅之死傷者不可
勝計而費以巨萬百數¶臣愚以為陛下得胡人皆以為
奴婢以賜從軍死¶事者家所鹵獲因予之以謝天下之
苦塞百姓之¶心今縱不能渾邪率數萬之衆來降虚府
庫賞賜¶發良民侍飬譬若奉驕子愚民安知市買長
<pb:KR2c0001_WYG_003-47b>
安中¶物而文吏䋲以為闌出財物于邊關乎陛下縱不¶
能得匈奴之資以謝天下又以㣲文殺無知者五¶百餘
人是所謂庇其葉而傷其枝者也臣竊為陛<md:KR2c0001_SBCK_003-38b>¶下不取也
上黙然不許曰吾乆不聞汲黯之言今¶又復妄發矣居
頃之乃分徙降者邊五郡故塞外¶而皆在河南因其故
俗為五屬國而金城河西西¶並南山至鹽澤空無匈奴
匈奴時有候者到而希¶矣¶
三年秋匈奴入右北平定襄各數萬騎殺略千餘¶人漢
<pb:KR2c0001_WYG_003-48a>
既得渾邪王地隴西北地上郡益少邊㓂詔¶减三郡戍
卒之半以寛天下之繇¶
四年上與諸將議曰翕侯趙信為單于畫計常以¶為漢
兵不能度幕輕留今大發士卒其勢必得所¶欲乃粟馬
十萬令大將軍青票騎將軍去病各將<md:KR2c0001_SBCK_003-39a>¶五萬騎私負從
馬復四萬匹步兵轉者踵軍後又¶數十萬人而敢力戰
深入之士皆屬票騎票騎始¶為出定㐮當單于捕虜言
單于東乃更令票騎出¶代郡令大將軍出定㐮郎中令
<pb:KR2c0001_WYG_003-48b>
李廣數自請行天¶子以為老弗許良乆乃許之以為前
將軍太僕公¶孫賀為左將軍主爵都尉趙食其為右將
軍平陽¶侯曹㐮為後將軍皆屬大將軍趙信為單于謀
曰¶漢兵既度幕人馬罷匈奴可坐收虜耳乃悉逺北¶其
輜重以精兵待幕北大將軍青既出塞捕虜知¶單于所
居乃自以精兵走之而令前將軍廣并於¶右將軍軍出
東道東道囬逺而水草少廣自請曰<md:KR2c0001_SBCK_003-39b>¶臣部為前將軍今
大將軍乃徙令臣出東道且臣¶結髪而與匈奴戰今乃
<pb:KR2c0001_WYG_003-49a>
一得當單于臣願居前先¶死單于大將軍亦隂受上誡
以為李廣老數竒毋¶令當單于恐不得所欲而公孫敖
新失侯大將軍¶亦欲使敖與俱當單于故徙前將軍廣
廣知之固¶自辭於大將軍大將軍不聼廣不謝而起行
意甚¶愠怒大將軍出塞千餘里度幕見單于兵陳而待¶
於是大將軍令武剛車自環為營而縱五千騎徃¶當匈
奴匈奴亦縱可萬騎㑹日且入大風起砂礫¶擊面兩軍
不相見漢益縱左右翼繞單于單于視¶漢兵多而士馬
<pb:KR2c0001_WYG_003-49b>
尚彊自度戰不能如漢兵單于遂<md:KR2c0001_SBCK_003-40a>¶乗六騾壯騎可數百
直冐漢圍西北馳去時已昏¶漢匈奴相紛拏殺傷大當
漢軍左校捕虜言單于¶未昏而去漢軍發輕騎夜追之
大將軍軍因随其¶後匈奴兵亦散走遲明行二百餘里
不得單于捕¶斬首虜萬九千級遂至窴顔山趙信城得
匈奴積¶粟食軍留一日悉燒其城餘粟而歸前將軍廣
與¶右將軍食其軍無導惑失道後大將軍不及單于¶戰
大將軍引還過幕南乃遇二將軍大將軍使長¶史責問
<pb:KR2c0001_WYG_003-50a>
廣食其失道狀急責廣之幕府對簿廣曰¶諸校尉無罪
乃我自失道吾今自上簿至幕府廣¶謂其麾下曰廣結
髪與匈奴大小七十餘戰今幸<md:KR2c0001_SBCK_003-40b>¶從大將軍出接單于兵
而大將軍徙廣部行囬逺¶而又迷失道豈非天哉且廣
年六十餘矣終不能¶復對刀筆之吏遂引刀自剄廣為
人亷得賞賜輙¶分其麾下飲食與士共之為二千石四
十餘年家¶無餘財猨臂善射度不中不發將兵乏絶之
處見¶水士卒不盡飲廣不近水士卒不盡食廣不嘗食
<pb:KR2c0001_WYG_003-50b>
士以此愛樂為用及死一軍皆哭百姓聞之知與¶不知
無老壯皆為垂涕而右將軍獨下吏當死贖¶為庶人單
于之遁走其兵徃徃與漢兵相亂而随¶單于單于乆不
與其大衆相得其右谷蠡王以為¶單于死乃自立為單
于十餘日真單于復得其衆<md:KR2c0001_SBCK_003-41a>¶而右谷蠡王乃去其單于
號票騎將軍騎兵車重¶與大將軍軍等而無禆將悉以
李敢等為大校當¶禆將出代右北平二千餘里絶大幕
直左方兵獲¶屯頭王韓王等三人將軍相國當戸都尉
<pb:KR2c0001_WYG_003-51a>
八十三¶人封狼居胥山禪於姑衍豋臨翰海鹵獲七萬
四¶百四十三級天子以五千八百户益封票騎將軍¶又
封其所部右北平太守路博徳等四人為列侯¶從票侯
破奴等二人益封校尉敢為關内侯食邑¶軍吏卒為官
賞賜甚多而大將軍不得益封軍吏¶卒皆無封侯者兩
軍之出塞塞閲官及私馬凡十¶四萬匹而復入塞者不
滿三萬匹乃益置大司馬<md:KR2c0001_SBCK_003-41b>¶位大將軍票騎將軍皆為大
司馬定令令票騎將¶軍秩禄與大將軍等自是之後大
<pb:KR2c0001_WYG_003-51b>
將軍青日退而¶票騎日益貴大將軍故人門下士多去
事票騎輙¶得官爵唯任安不肯票騎將軍為人少言不
泄有¶氣敢徃天子嘗欲教之孫呉兵法對曰顧方略何¶
如耳不至學古兵法天子為治第令票騎視之對¶曰匈
奴未滅無以家為也由此上益重愛之然少¶貴不省士
其從軍天子為遣太官齎數十乘既還¶重車餘棄粱肉
而士有饑者其在塞外卒乏糧或¶不能自振而票騎尚
穿域蹋鞠事多此類大將軍¶為人仁喜士退譲以和柔
<pb:KR2c0001_WYG_003-52a>
自媚於上兩人志操如<md:KR2c0001_SBCK_003-42a>¶比是時漢所殺虜匈奴合八九
萬而漢士卒物故¶亦數萬是後匈奴逺遁而幕南無王
庭漢度河自¶朔方以西至令居徃徃通渠置田官吏卒
五六萬¶人稍蠶食匈奴以北然亦以馬少不復大出擊
匈¶奴矣匈奴用趙信計遣使於漢好辭請和親天子¶下
其議或言和親或言遂臣之丞相長史任敞曰¶匈奴新
破困宜可使為外臣朝請於邊漢使任敞¶於單于單于
大怒留之不遣是時博士狄山議以¶為和親便上以問
<pb:KR2c0001_WYG_003-52b>
張湯湯曰此愚儒無知狄山曰¶臣固愚忠若御史大
夫湯乃詐忠於是上作色¶曰吾使生居一郡能無使虜
入盗乎曰不能曰居<md:KR2c0001_SBCK_003-42b>¶一縣對曰不能復曰居一障間山
自度辯窮且下¶吏曰能於是上遣山乘障至月餘匈奴
斬山頭而¶去自是以後羣臣震慴無敢忤湯者¶
六年秋九月冠軍景桓侯霍去病薨天子甚悼之¶為冢
像祁連山¶
元鼎三年　匈奴伊穉斜單于死子烏維單于立
<pb:KR2c0001_WYG_003-53a>
元封元年冬十月下詔曰南越東甌咸伏其辜西¶蠻北
夷頗未輯睦勝將巡邊垂躬秉武節置十二¶部將軍親
帥師焉乃行自雲陽北厯上郡西河五¶原出長城北豋
單于臺至朔方臨北河勒兵十八¶萬騎旌旗徑千餘里
以見武節威匈奴遣使者郭<md:KR2c0001_SBCK_003-43a>¶吉告單于曰南越王頭已
縣於漢北闕今單于能¶戰天子自將待邊不能即南面
而臣於漢何徒逺¶走亡匿於幕北寒苦無水草之地毋
為也語卒而¶單于大怒立斬主客見者而留郭吉遷之
<pb:KR2c0001_WYG_003-53b>
北海上¶然匈奴亦讋終不敢出上乃還¶
四年　匈奴自衛霍度幕以來希復為㓂逺徙北¶方休
飬士馬習射獵數使使於漢好辭甘言求請¶和親漢使
北地人王烏等窺匈奴烏從其俗去節¶入穹廬單于愛
之佯許甘言為遣其太子入漢為¶質漢使楊信於匈奴
信不肯從其俗單于曰故約¶漢嘗遣翁主結繒絮食物
有品以和親而匈奴亦<md:KR2c0001_SBCK_003-43b>¶不擾邊今乃欲反古令吾太子
為質無㡬矣信既¶歸漢又使王烏徃而單于復讇以甘
<pb:KR2c0001_WYG_003-54a>
言欲多得漢¶財物紿謂王烏曰吾欲入漢見天子面相
約為兄¶弟王烏歸報漢漢為單于築邸于長安匈奴曰
非¶得漢貴人使吾不與誠語匈奴使其貴人至漢病¶漢
子藥欲愈之不幸而死漢使路充國佩二千石¶印綬徃
使因送其䘮厚直數千金曰此漢貴人¶也單于以為漢
殺吾貴使者乃留路充國不歸諸¶所言者單于特空紿
王烏殊無意入漢及遣太子¶於是匈奴數使竒兵侵犯
漢邊乃拜郭昌為抜胡¶將軍及浞野侯屯朔方以東備
<pb:KR2c0001_WYG_003-54b>
胡<md:KR2c0001_SBCK_003-44a>¶六年　匈奴烏維單于死子烏師廬立年少號兒¶單于
自此之後單于益西北徙左方兵直雲中右¶方直酒泉
燉煌郡¶
太初元年匈奴兒單于好殺伐國人不安又有天¶災畜
多死左大都尉使人間告漢曰我欲殺單于¶降漢漢逺
即兵來迎我我即發上乃遣因杅將軍¶公孫敖築塞外
受降城以應之
<pb:KR2c0001_WYG_003-55a>
二年上猶以受降城去匈奴逺遣浚稽將軍趙破¶奴將
二萬餘騎出朔方西北二千餘里期至浚稽¶山而還浞
野侯既至期左大都尉欲發而覺單于¶誅之發左方兵
擊浞野侯浞野侯行捕首虜得數<md:KR2c0001_SBCK_003-44b>¶千人還未至受降城
四百里匈奴兵八萬騎圍之¶浞野侯夜自出求水匃奴
間捕生得浞野侯因急¶擊其軍軍吏畏亡將而誅莫相
勸歸者軍遂沒於¶匈奴兒單于大喜因遣竒兵攻受降
城不能下乃¶㓂入邊而去
<pb:KR2c0001_WYG_003-55b>
三年春正月匈奴兒單于死子年少匈奴立其季¶父右
賢王呴犂湖為單于　上遣光禄勲徐自為¶出五原塞
數百里逺者千餘里築城障列亭西北¶至廬朐而使㳺
擊將軍韓説長平侯衛伉屯其旁¶使彊弩都尉路博徳
築居延澤上秋匈奴大入定¶襄雲中殺略數千人敗數
二千石而去行破壊光<md:KR2c0001_SBCK_003-45a>¶禄所築城列亭障又使右賢王
入酒泉張掖略數¶千人㑹軍正任文擊救盡復失所得
而去
<pb:KR2c0001_WYG_003-56a>
四年冬匈奴呴犂湖單于死匈奴立其弟左大都¶尉且
鞮侯為單于天子欲因伐宛之威遂困朔方乃¶下詔曰髙
皇帝遺朕平城之憂髙后時單于書絶¶悖逆昔齊襄公
復九世之讎春秋大之且鞮侯單¶于初立恐漢襲之乃
曰我兒子安敢望漢天子漢¶天子我丈人行也因盡歸
漢使之不降者路充國¶等使使來獻¶
天漢元年三月上嘉匈奴單于之義遣中郎將蘇¶武送
匈奴使留在漢者因厚賂單于荅其善意武<md:KR2c0001_SBCK_003-45b>¶與副中郎
<pb:KR2c0001_WYG_003-56b>
將張勝及假吏常惠等俱既至匈奴置¶幣遺單于單于
益驕非漢所望也㑹緱王與長水¶虞常等及衛律所將
降者陰相與謀劫單于母閼¶氏歸漢衛律者父故長水
人律善協律都尉李¶延年延年薦言律使於匈奴使還聞
延年家收遂¶亡降匈奴單于愛之與謀國事立為丁靈
王虞常¶在漢時素與副張勝相知私候勝曰聞漢天子
甚¶怨衛律常能為漢伏弩射殺之吾母弟在漢幸䝉¶其
賞賜張勝許之以貨物與常後月餘單于出獵¶獨閼氏
<pb:KR2c0001_WYG_003-57a>
子弟在虞常等七十餘人欲發其一人夜¶亡告之單于
子弟發兵與戰緱王等皆死虞常生<md:KR2c0001_SBCK_003-46a>¶得單于使衞律治
其事張勝聞之恐前語發以狀¶語武武曰事如此此必
及我見犯乃死重負國欲¶自殺勝惠共止之虞常果引
張勝單于怒召諸貴¶人議欲殺漢使者左伊秋訾曰即
謀單于何以復¶加宜皆降之單于使衛律召武受辭武
謂惠等屈¶節辱命雖生何面目以歸漢引佩刀自刺衛
律驚¶自抱持武馳召醫鑿地為坎置煴火覆武其上蹈
<pb:KR2c0001_WYG_003-57b>
其背以出血武氣絶半日復息惠等哭輿歸營單¶于壯
其節朝夕遣人候問武而收繫張勝武益愈¶單于使使
曉武欲降之㑹論虞常欲因此時降武¶劒斬虞常已律
曰漢使張勝謀殺單于近臣當死<md:KR2c0001_SBCK_003-46b>¶單于募降者赦罪舉
劒欲擊之勝請降律謂武曰¶副有罪當相坐武曰本無
謀又非親屬何謂相坐¶復舉劒擬之武不動律曰蘇君
律前負漢歸匈奴¶幸䝉大恩賜號稱王擁衆數萬馬畜
彌山富貴如¶此蘇君今日降明日復然空以身膏草野
<pb:KR2c0001_WYG_003-58a>
誰復知¶之武不應律曰君因我降與君為兄弟今不聽吾¶
計後雖欲復見我尚可得乎武罵律曰汝為人臣¶子不
顧恩義畔主背親為降虜於蠻夷何以汝為¶見且單于
信汝使决人死生不平心持正反欲鬬¶兩主觀禍敗南
越殺漢使者屠為九郡宛王殺漢¶使者頭縣北闕朝鮮
殺漢使者即時誅㓕獨匈奴<md:KR2c0001_SBCK_003-47a>¶未耳若知我不降明欲令
兩國相攻匈奴之禍從¶我始矣律知武終不可脅白單
于單于愈益欲降¶之乃幽武置大窖中絶不飲食天雨
<pb:KR2c0001_WYG_003-58b>
雪武卧齧雪¶與旃毛并咽之數日不死匈奴以為神乃
徙武北¶海上無人處使牧羝曰羝乳乃得歸别其官屬
常¶惠等各置他所　浞野侯趙破奴自匈奴亡歸¶
二年夏五月遣貳師将軍廣利以三萬騎出酒泉¶擊右
賢王於天山得冦首虜萬餘級而還匈奴大¶圍貳師将
軍漢軍乏食數日死傷者多假司馬隴¶西趙充國與壯
士百餘人潰圍䧟陳貳師引兵隨¶之遂得解漢兵物故
什六七充國身被二十餘創<md:KR2c0001_SBCK_003-47b>¶貳師奏狀詔徴充國詣行
<pb:KR2c0001_WYG_003-59a>
在所帝親見視其創嗟¶歎之拜為中郎漢復使因杅将
軍敖出西河與彊¶弩都尉路博徳㑹涿涂山無所得初
李廣有孫陵¶為侍中善騎射愛人下士帝以為有廣之
風拜騎¶都尉使将丹陽楚人五千人教射酒泉張掖以
備¶胡及貳師擊匈奴上詔陵欲使為貳師将輜重陵¶叩
頭自請曰臣所将屯邊者皆荆楚勇士竒材劒¶客也力
扼虎射命中願得自當一隊到蘭于山南¶以分單于兵
毋令專鄉貳師軍上曰将惡相屬邪¶吾發軍多無騎予
<pb:KR2c0001_WYG_003-59b>
女陵對無所事騎臣願以少擊¶衆步兵五千人涉單于
庭上壯而許之因詔路博<md:KR2c0001_SBCK_003-48a>¶徳將兵半道迎陵軍博徳亦
羞為陵後距奏言方¶秋匈奴馬肥未可與戰願留陵至
春俱出上怒疑¶陵悔不欲出而教博徳上書乃詔博徳
引兵擊匈¶奴於西河詔陵以九月發出遮虜障至東浚
稽山¶南龍勒水上徘徊觀虜即亡所見還抵受降城休¶
士陵於是將其步卒五千人出居延北行三十日¶至浚
稽山止營舉圖所過山川地形使麾下騎陳¶步樂還以
<pb:KR2c0001_WYG_003-60a>
聞步樂召見道陵将率得士死力上甚¶悦拜步樂為郎
陵至浚稽山與單于相值騎可三¶萬圍陵軍軍居兩山
間以大車為營陵引士出營¶外為陳前行持㦸盾後行
持弓弩虜見漢軍少直<md:KR2c0001_SBCK_003-48b>¶前就營陵摶戰攻之千弩俱發
應弦而倒虜還走¶上山漢軍追擊殺數千人單于大驚
召左右地兵¶八萬餘騎攻陵陵且戰且引南行數日抵
山谷中¶連戰士卒中矢傷三創者載輦兩創者将車一
創¶者持兵戰復斬首三千餘級引兵東南循故龍城¶道
<pb:KR2c0001_WYG_003-60b>
行四五日抵大澤葭葦中虜從上風縱火陵亦¶令軍中
縱火以自救南行至山下單于在南山上¶使其子将騎
擊陵陵軍步鬬樹木間復殺數千人¶因發連弩射單于
單于下走是日捕得虜言單于¶曰此漢精兵擊之不能
下日夜引吾南近塞得毋¶有伏兵乎諸當戸君長皆言
單于自将數萬騎擊<md:KR2c0001_SBCK_003-49a>¶漢數千人不能滅後無以復使邊
臣令漢益輕匈¶奴復力戰山谷間尚四五十里得平地
不能破乃¶還是時陵軍益急匈奴騎多戰一日數十合
<pb:KR2c0001_WYG_003-61a>
復傷¶殺虜二千餘人虜不利欲去㑹陵軍候管敢為校¶
尉所辱亡降匈奴具言陵軍無後救射矢且盡獨¶将軍
麾下及校尉成安侯韓延年各八百人為前¶行以黄與
白為幟當使精騎射之即破矣單于得¶敢大喜使騎並
攻漢軍疾呼曰李陵韓延年趣降¶遂遮道急攻陵陵居
谷中虜在山上四面射矢如¶雨下漢軍南行未至鞮汗
山一日五十萬矢皆盡¶即棄車去士尚三千餘人徒斬
車輻而持之軍吏<md:KR2c0001_SBCK_003-49b>¶持尺刀抵山入陿谷單于遮其後乗
<pb:KR2c0001_WYG_003-61b>
隅下壘石士¶卒多死不得行昏後陵便衣獨步出營止
左右毋¶随我丈夫一取單于耳良乆陵還太息曰兵敗
死¶矣於是盡斬旌旗及珍寳埋地中陵歎曰復得數¶十
矢足以脱矣今無兵復戰天明坐受縳矣各鳥¶獸散猶
有得脱歸報天子者令軍士人持二升糒¶一片氷期至
遮虜障者相待夜半時擊鼓起士皷¶不鳴陵與韓延年
俱上馬壯士從者十餘人虜騎¶數千追之韓延年戰死
陵曰無靣目報陛下遂降¶軍人分散脱至塞者四百餘
<pb:KR2c0001_WYG_003-62a>
人陵敗處去塞百餘¶里邊塞以聞上欲陵死戰後聞陵
降上怒甚責問<md:KR2c0001_SBCK_003-50a>¶陳步樂步樂自殺羣臣皆罪陵上以問
太史令司¶馬遷遷盛言陵事親孝與士信常奮不顧身
以徇¶國家之急其素所畜積也有國士之風今舉事一¶
不幸全軀保妻子之臣随而媒蘖其短誠可痛也¶且陵
提步卒不滿五千深蹂戎馬之地抑數萬之¶師虜救死
扶傷不暇悉舉引弓之民共攻圍之轉¶鬬千里矢盡道
窮士張空弮冐白刃北首爭死敵¶得人之死力雖古名
<pb:KR2c0001_WYG_003-62b>
將不過也身雖䧟敗然其所¶摧敗亦足暴於天下彼之
不死宜欲得當以報漢¶也上以遷為誣罔欲沮貳師為
陵游説下遷腐刑¶乆之上悔陵無救曰陵當發出塞乃
詔彊弩都尉<md:KR2c0001_SBCK_003-50b>¶令迎軍坐預詔之得令老将生姦詐乃遣
使勞賜¶陵餘軍得脱者¶
三年秋匈奴入鴈門太守坐畏愞棄市¶
四年春正月發天下七科讁及勇敢士遣貳師将¶軍李
廣利将騎六萬步兵七萬出朔方彊弩都尉¶路博徳将
<pb:KR2c0001_WYG_003-63a>
萬餘人與貳師會㳺擊将軍韓説将步¶兵三萬人出五
原因杅将軍公孫敖将騎萬步兵¶三萬人出鴈門匈奴
聞之悉逺其累重於余吾水¶北而單于以兵十萬待水
南與貳師接戰貳師解¶而引歸與單于連鬬十餘日㳺
撃無所得因杅與¶左賢王戰不利引歸時上遣敖深入
匈奴迎李陵<md:KR2c0001_SBCK_003-51a>¶敖軍無功還因曰捕得生口言李陵教單
于為兵¶以備漢軍故臣無所得上於是族陵家既而聞
之¶乃漢将降匈奴者李緒非陵也陵使人刺殺緒大¶閼
<pb:KR2c0001_WYG_003-63b>
氏欲殺陵單于匿之北方大閼氏死乃還單于¶以女妻陵
立為右校王與衛律皆貴用事衛律常¶在單于左右陵
居外有大事乃入議¶
太始元年　匈奴且鞮侯單于死有两子長為左¶賢王
次為左大将左賢王未至貴人以為有病更¶立左大将
為單于左賢王聞之不敢進左大将使¶人召左賢王而
讓位焉左賢王辭以病左大将不¶聼謂曰即不幸死傳
之於我左賢王許之遂立為<md:KR2c0001_SBCK_003-51b>¶狐鹿姑單于以左大将為
<pb:KR2c0001_WYG_003-64a>
左賢王數年病死其子¶先賢撣不得代更以為日逐王
單于自以其子為¶左賢王¶
征和二年九月匈奴入上谷五原殺掠吏民¶
三年春正月匈奴入五原酒泉殺两都尉三月遣¶李廣
利将七萬人出五原啇丘成将二萬人出西¶河馬通将
四萬騎出酒泉擊匈奴　夏五月匈奴¶單于聞漢兵大
出悉徙其輜重北邸郅居水左賢¶王驅其人民度余吾
水六七百里居兠銜山單于¶自将精兵度姑且水啇丘
<pb:KR2c0001_WYG_003-64b>
成軍至追邪徑無所見¶還匈奴使大将與李陵将三萬
餘騎追漢軍轉戰<md:KR2c0001_SBCK_003-52a>¶九日至蒲奴水虜不利還去馬通軍
至天山匈奴¶使大将偃渠将二萬餘騎要漢兵見漢兵
彊引去¶通無所得失是時漢恐車師兵遮馬通軍遣開
陵¶侯成娩将樓蘭尉犁危須等六國兵共圍車師盡¶得
其王民衆而還貳師将軍出塞匈奴使右大都¶尉與衛
律将五千騎要擊漢軍於夫羊句山陿貳¶師擊破之乘
勝追北至范夫人城匈奴犇走莫敢¶距敵初貳師之出
<pb:KR2c0001_WYG_003-65a>
也丞相劉屈氂為祖道送至渭¶橋廣利曰願君侯早請
昌邑王為太子如立為帝¶君侯長何憂乎屈𣯛許諾昌
王者貳師将軍女¶弟李夫人子也貳師女為屈𣯛子妻
故共欲立焉<md:KR2c0001_SBCK_003-52b>¶㑹内者令郭穰告丞相夫人祝詛上及與
貳師共¶禱祠欲令昌邑王為帝按驗罪至大逆不道六
月¶詔載屈𣯛厨車以狥要斬東市妻子梟首華陽街¶貳
師妻子亦收貳師聞之憂懼其掾胡亞夫亦避¶罪從軍
説貳師曰夫人室家皆在吏若還不稱意¶適與獄㑹郅
<pb:KR2c0001_WYG_003-65b>
居以北可復得見乎貳師由是狐疑¶深入要功遂北至
郅居水上虜已去貳師遣䕶軍¶将二萬騎度郅居之水
逢左賢王左大将将二萬¶騎與漢軍合戰一日漢軍殺
左大将虜死傷甚衆¶軍長史與决眭都尉煇渠侯謀曰
将軍懐異心欲¶危衆求功恐必敗謀共執貳師貳師聞
之斬長史<md:KR2c0001_SBCK_003-53a>¶引兵還至燕然山單于知漢軍勞倦自将五
萬騎¶遮擊貳師相殺傷甚衆夜塹漢軍前深數尺從後¶
急擊之軍大亂敗貳師遂降單于素知其漢大将¶以女
<pb:KR2c0001_WYG_003-66a>
妻之尊寵在衛律上宗族遂滅¶
四年夏六月丁巳以大鴻臚田千秋為丞相封富¶民侯
千秋無他材能術學又無伐閲功勞特以一¶言寤意數
月取宰相封侯世未嘗有也然為人敦¶厚有智居位自
稱踰於前後數公先是搜粟都尉¶桑𢎞羊與丞相御史
奏言輪臺東有溉田五千頃¶以上可遺屯田卒置校尉
三人分䕶益種五糓張¶掖酒泉遣騎假司馬為斥候募
民壮健敢徙者詣<md:KR2c0001_SBCK_003-53b>¶田所益墾溉田稍築列亭連城而西
<pb:KR2c0001_WYG_003-66b>
以威西國輔¶烏孫上乃下詔深陳既徃之悔曰前有司
奏欲益¶民賦三十助邊用是重困老弱孤獨也而今又
請¶遣卒田輪臺輪臺西於車師千餘里前開陵侯撃¶車
師時雖勝降其王以遼逺乏食道死者尚數千¶人況益
西乎曩者朕之不明以軍候𢎞上書言匈¶奴縛馬前後
足置城下馳言秦人我匄若馬又漢¶使者乆留不還故
興遣貳師将軍欲以為使者威¶重也古者卿大夫與謀
參以蓍龜不吉不行乃者¶以縛馬書徧視丞相御史二
<pb:KR2c0001_WYG_003-67a>
千石諸大夫郎為文¶學者乃至郡屬國都尉等皆以虜
自縛其馬不祥<md:KR2c0001_SBCK_003-54a>¶甚哉或以為欲以見彊夫不足者視人
有餘公車¶方士太史治星望氣及太卜龜蓍皆以為吉
匈奴¶必破時不可再得也又曰北伐行将於鬴山必克¶
封諸将貳師最吉故朕親發貳師下鬴山詔之必¶毋深
入今計謀卦兆皆反繆重合侯得虜候者乃¶言縳馬者
匈奴詛軍事也匈奴常言漢極大然不¶耐饑渇失一狼
走千羊乃者貳師敗軍士死畧離¶散悲痛常在朕心今
<pb:KR2c0001_WYG_003-67b>
又請逺田輪臺欲起亭隧是¶擾勞天下非所以優民也
朕不忍聞大鴻臚等又¶議欲募囚徒送匈奴使者明封
侯之賞以報忿此¶五伯所弗為也且匈奴得漢降者常
提掖搜索問<md:KR2c0001_SBCK_003-54b>¶以所聞豈得行其計乎當今務在禁苛暴
止擅賦¶力本農修馬復令補缺毋乏武備而已郡國二
千¶石各上進畜馬方畧補邊狀與計對由是不復出¶軍
而封田千秋為富民侯以明休息思富飬民也¶
　通鑑紀事本末卷三上
<pb:KR2c0001_WYG_003-68a>
欽定四庫全書
　通鑑紀事本末卷三下
　　　　　　　　　　　　　宋　袁樞　撰
　　武帝平兩越¶
漢武帝建元六年秋八月閩越王郢興兵擊南越¶邊邑
南越王守天子約不敢擅興兵使人上書告¶天子於是
天子多南越義大為發兵遣大行王恢¶出豫章大農令
韓安國出㑹稽擊閩越淮南王安¶上書諫曰陛下臨天
<pb:KR2c0001_WYG_003-68b>
下布徳施惠天下攝然人安¶其生自以沒身不見兵革
今聞有司舉兵将以誅<md:KR2c0001_SBCK_003-55a>¶越臣安竊為陛下重之越方外
之地翦髪文身之¶民也不可以冠𢃄之國法度理也自
三代之盛胡¶越不與受正朔非彊弗能服威弗能制也
以為不¶居之地不牧之民不足以煩中國也自漢初定
已¶来七十二年越人相攻擊者不可勝數然天子未¶嘗
舉兵而入其地也臣聞越非有城郭邑里也處¶谿谷之
間篁竹之中習於水鬭便於用舟地深昧¶而多水險中
<pb:KR2c0001_WYG_003-69a>
國之人不知其勢阻而入其地雖百¶不當其一得其地
不可郡縣也攻之不可暴取也¶以地圖察其山川要塞
相去不過寸數而間獨數¶百千里阻險林叢弗能盡著
視之若易行之甚難<md:KR2c0001_SBCK_003-55b>¶天下頼宗廟之靈方内大寜戴白
之老不見兵革¶民得夫婦相守父子相保陛下之徳也
越人名為¶藩臣貢酎之奉不輸大内一卒之用不給上
事自¶相攻擊而陛下發兵救之是反以中國而勞蠻夷¶
也且越人愚戅輕薄負約反覆其不用天子之法¶度非
<pb:KR2c0001_WYG_003-69b>
一日之積也一不奉詔舉兵誅之臣恐後兵¶革無時得
息也間者數年嵗比不登民待賣爵贅¶子以接衣食頼
陛下德澤振救之得毋轉死溝壑¶四年不登五年復蝗
民生未復今發兵行數千里¶資衣糧入越地輿轎而隃
領拕舟而入水行數百¶千里夾以深林叢竹水道上下
擊石林中多蝮蛇<md:KR2c0001_SBCK_003-56a>¶猛獸夏月暑時嘔泄霍亂之病相隨
屬也曽未施¶兵接刃死傷者必衆矣前時南海王反陛
下先臣¶使将軍簡忌将兵擊之以其軍降處之上淦後
<pb:KR2c0001_WYG_003-70a>
復¶反㑹天暑多雨樓船卒水居擊棹未戰而疾死者¶過
半親老涕泣孤子啼號破家散業迎尸千里之¶外裹骸
骨而歸悲哀之氣數年不息長老至今以¶為記曽未入
其地而禍已至此矣陛下徳配天地¶明象日月恩至禽
獸澤及草木一人有飢寒不終¶其天年而死者為之悽
愴於心今方内無狗吠之¶警而使陛下甲卒死亡暴露
中原霑漬山谷邊境¶之民為之早閉晏開朝不及夕臣
安竊為陛下重<md:KR2c0001_SBCK_003-56b>¶之不習南方地形者多以越為人衆兵
<pb:KR2c0001_WYG_003-70b>
彊能難邊¶城淮南全國之時多為邊吏臣竊聞之與中
國異¶限以高山人迹絶車道不通天地所以隔外内也¶
其入中國必下領水領水之山峭峻漂石破舟不¶可以
大船載食糧下也越人欲為變必先田餘干¶界中積食
糧乃入伐材治船邊城守候誠謹越人¶有入伐材者輒
收捕焚其積聚雖百越柰邊城何¶且越人緜力薄材不
能陸戰又無車騎弓弩之用¶然而不可入者以保地險
而中國之人不耐其水¶土也臣聞越甲卒不下數十萬
<pb:KR2c0001_WYG_003-71a>
所以入之五倍乃¶足輓車奉餉者不在其中南方暑濕
近夏癉熱暴<md:KR2c0001_SBCK_003-57a>¶露水居蝮蛇蠚生疾疢多作兵未血刃而
病死者¶什二三雖舉越國而虜之不足以償所亡臣聞
道¶路言閩越王弟甲弑而殺之甲以誅死其民未有¶所
屬陛下若欲来内處之中國使重臣臨存施徳¶垂賞以
招致之此必攜㓜扶老以歸聖徳若陛下¶無所用之則
繼其絶世存其亡國建其王侯以為¶畜越此必委質世
為藩臣世共貢職陛下以方寸之¶印丈二之組填撫方
<pb:KR2c0001_WYG_003-71b>
外不勞一卒不頓一㦸而威¶徳並行今以兵入其地此必
震恐以有司為欲屠¶滅之也必雉兔逃入山林險阻背
而去之則復相¶羣聚留而守之厯歲經年則士卒罷勌
食糧乏絶<md:KR2c0001_SBCK_003-57b>¶民苦兵事盜賊必起臣聞長老言秦之時嘗
使尉¶屠睢擊越又使監祿鑿渠通道越人逃入深山
林¶叢不可得攻留軍屯守空地曠日引久士卒勞倦¶越
出擊之秦兵大破乃發適戍以備之當此之時¶外内騷
動皆不聊生亡逃相從羣為盜賊於是山¶東之難始興
<pb:KR2c0001_WYG_003-72a>
兵者凶事一方有急四面皆聳臣恐¶變故之生姦邪之
作由此始也臣聞天子之兵有¶征而無戰言莫敢校也
如使越人䝉徼幸以逆執¶事之顔行厮輿之卒有一不
備而歸者雖得越王¶之首臣猶竊為大漢羞之陛下以
四海為境生民¶之屬皆為臣妾垂徳惠以覆露之使安
生樂業則<md:KR2c0001_SBCK_003-58a>¶澤被萬世傳之子孫施之無窮天下之安猶
泰山¶而四維之也夷狄之地何足以為一日之間而煩¶
汗馬之勞乎詩云王猶允塞徐方既来言王道甚¶大而
<pb:KR2c0001_WYG_003-72b>
逺方懐之也臣安竊恐将吏之以十萬之師¶為一使之
任也是時漢兵遂出未隃領閩越王郢¶發兵距險其弟
餘善乃與相宗族謀曰王以擅發¶兵擊南越不請故天
子兵来誅漢兵衆彊即幸勝¶之後来益多終滅國而止
今殺王以謝天子天子¶聼罷兵固國完不聼乃力戰不
勝即亡入海皆曰¶善即鏦殺王使使奉其頭致大行大
行曰所為来¶者誅王今王頭至謝罪不戰而殞利莫大
焉乃以<md:KR2c0001_SBCK_003-58b>¶便宜案兵告大農軍而使使奉王頭馳報天子
<pb:KR2c0001_WYG_003-73a>
詔¶罷兩将兵曰郢等首惡獨無諸孫繇君丑不與謀¶焉
乃使中郎将立丑為越繇王奉閩越先祭祀餘¶善已殺
郢威行於國國民多屬竊自立為王繇王¶不能制上聞
之為餘善不足復興師曰餘善數與¶郢謀亂而後首誅
郢師得不勞因立餘善為東越¶王與繇王並處上使荘
助諭意南粤南粤王胡頓¶首曰天子乃為臣興兵討閩
越死無以報徳遣太¶子嬰齊入宿衛助曰國新被㓂使
者行矣胡方¶日夜裝入見天子助還過淮南上又使助
<pb:KR2c0001_WYG_003-73b>
諭淮南¶王安以討越事嘉荅其意安謝不及助既去南
越<md:KR2c0001_SBCK_003-59a>¶南越大臣皆諌其王曰漢興兵誅郢亦行以驚動¶南
越且先王昔言事天子期無失禮要之不可以¶説好語
入見則不得復歸亡國之勢也於是胡稱¶病竟不入見¶
元鼎四年　初南越文王遣其子嬰齊入宿衛在¶長安
取邯鄲樛氏女生子興文王薨嬰齊立乃藏¶其先武帝璽
上書請立樛氏女為后興為嗣漢數¶使使者風諭嬰齊
入朝嬰齊尚樂擅殺生自恣懼¶入見要用漢法比内諸
<pb:KR2c0001_WYG_003-74a>
侯固稱病遂不入見嬰齊薨¶謚曰明王太子興代立其母
為太后太后自未為¶嬰齊姬時嘗與霸陵人安國少季
通是嵗上使安<md:KR2c0001_SBCK_003-59b>¶國少季徃諭王王太后以入朝比内諸
侯令辯士¶諫大夫終軍等宣其辭勇士魏臣等輔其決
衛尉¶路博徳将兵屯桂陽待使者南越王年少太后中¶
國人安國少季徃復與私通國人頗知之多不附¶太后
太后恐亂起亦欲倚漢威數勸王及羣臣求¶内屬即因
使者上書請比内諸侯三嵗一朝除邊¶關於是天子許
<pb:KR2c0001_WYG_003-74b>
之賜其丞相吕嘉銀印及内史中¶尉太傅印餘得自置
除其故黥劓刑用漢法比内¶諸侯使者皆留填撫之¶
五年十一月南越王王太后飭治行装重齎為入¶朝具
其相吕嘉年長矣相三王宗族仕宦為長吏<md:KR2c0001_SBCK_003-60a>¶者七十餘
人男盡尚王女女盡嫁王子弟宗室及¶蒼梧秦王有連
其居國中甚重得衆心愈於王王¶之上書數諫止王王
弗聼有畔心數稱病不見漢¶使者使者皆注意嘉勢未
能誅王王太后亦恐嘉¶等先事發欲介漢使者權謀誅
<pb:KR2c0001_WYG_003-75a>
嘉等乃置酒請使¶者大臣皆侍坐飲嘉弟為將將卒居
宫外酒行太¶后謂嘉曰南越内屬國之利也而相君苦
不便者¶何也以激怒使者使者狐疑相枤遂莫敢發嘉
見¶耳目非是即起而出太后怒欲鏦嘉以矛王止太¶后
嘉遂出介其弟兵就舍稱病不肯見王及使者¶隂與大
臣謀作亂王素無意誅嘉嘉知之以故數<md:KR2c0001_SBCK_003-60b>¶月不發天子
聞嘉不聼命王王太后孤弱不能制¶使者怯無決又以
為王王太后已附漢獨吕嘉為¶亂不足以興兵欲使莊
<pb:KR2c0001_WYG_003-75b>
參以二千人徃使參曰以¶好徃數人足矣以武徃二千
人無足以為也辭不¶可天子罷參郟壮士故濟北相韓
千秋奮曰以區¶區之越又有王王太后應獨相吕嘉為
害願得勇¶士三百人必斬嘉以報於是天子遣千秋與
王太¶后弟樛樂將二千人徃入越境吕嘉等乃遂反下¶
令國中曰王年少太后中國人也又與使者亂専¶欲内
屬盡持先王寳器入獻天子以自媚多從人¶行至長安
虜賣以為僮僕取自脱一時之利無顧<md:KR2c0001_SBCK_003-61a>¶趙氏社稷為萬
<pb:KR2c0001_WYG_003-76a>
世慮計之意乃與其弟將卒攻殺¶王王太后及漢使者
遣人告蒼梧秦王及其諸郡¶縣立明王長男越妻子術
陽侯建徳為王而韓千¶秋兵入破數小邑其後越直開
道給食未至番禺¶四十里越以兵擊千秋等遂滅之使
人函封漢使¶者節置塞上好為謾辭謝罪發兵守要害
處春三¶月壬午天子聞南越反曰韓千秋雖無功亦軍
鋒¶之冠封其子延年為成安侯摎樂姊為王太后首願¶屬
漢封其子廣徳為龍亢侯　秋遣伏波将軍路¶博徳出
<pb:KR2c0001_WYG_003-76b>
桂陽下湟水樓船将軍楊僕出豫章下湞¶水歸義越侯
嚴為戈船将軍出零陵下離水甲為<md:KR2c0001_SBCK_003-61b>¶下瀬将軍下蒼梧
皆將罪人江淮以南樓船十萬¶人越馳義侯遣别将巴
蜀罪人發夜郎兵下牂柯¶江咸㑹番禺齊相卜式上書請
父子與齊習船者¶徃死南越天子下詔褒美式賜爵關
内侯金六十¶斤田十頃布告天下天下莫應是時列侯
以百數¶皆莫求從軍擊越㑹九月嘗酎祭宗廟列侯以
令¶獻金助祭少府省金金有輕及色惡者上皆令劾¶以
<pb:KR2c0001_WYG_003-77a>
不敬奪爵者百六人¶
六年冬樓船將軍楊僕入越地先陷尋陿破石門¶挫越
鋒以數萬人待伏波将軍路博徳至俱進樓¶船居前至
番禺南越王建徳相吕嘉城守樓船居<md:KR2c0001_SBCK_003-62a>¶東南面伏波居
西北面㑹暮樓船攻敗越人縱火¶燒城伏波為營遣使
者招降者賜印綬復縱令相¶招樓船力攻燒敵驅而入
伏波營中黎旦城中皆¶降建徳嘉已夜入海伏波遣人
追之校尉司馬¶蘇𢎞得建徳越郎都稽得嘉戈船下瀬
<pb:KR2c0001_WYG_003-77b>
將軍兵及¶馳義侯所發夜郎兵未下南越已平矣遂以
其地¶為南海蒼梧鬰林合浦交趾九眞日南珠厓儋耳¶
九郡師還上益封伏波封樓船為將梁侯蘇𢎞為¶海常
侯都稽為臨蔡侯及越降將蒼梧王趙光等¶四人皆為
侯　初東越王餘善上書請以卒八千¶人從樓船擊吕
嘉兵至揭陽以海風波為解不行<md:KR2c0001_SBCK_003-62b>¶持两端隂使南越及
漢破番禺不至楊僕上書願¶便引兵擊東越上以士卒
勞倦不許令諸校屯豫¶章梅嶺以待命餘善聞樓船請
<pb:KR2c0001_WYG_003-78a>
誅之漢兵臨境乃¶遂反發兵距漢道號将軍騶力等為
吞漢将軍入¶白沙武林梅嶺殺漢三校尉是時漢使大
農張成¶故山州侯齒将屯弗敢撃却就便處皆坐畏懦
誅¶餘善自稱武帝上欲復使楊僕将為其伐前勞以¶書
敕責之曰將軍之功獨有先破石門尋陿非有¶斬將搴
旗之實也烏足以驕人哉前破番禺捕降¶者以為虜掘
死人以為獲是一過也使建徳吕嘉¶得以東越為援是
二過也士卒暴露連嵗将軍不<md:KR2c0001_SBCK_003-63a>¶念其勤勞而請乘傳行
<pb:KR2c0001_WYG_003-78b>
塞因用歸家懐銀黄垂三¶組夸鄉里是三過也失期内
顧以道惡為解是四¶過也問君蜀刀價而陽不知挾偽
干君是五過也¶受詔不至蘭池明日又不對假令將軍
之吏問之¶不對令之不從其罪何如推此心在外江海
之間¶可得信乎今東越深入将軍能率衆以掩過不僕¶
惶恐對曰願盡死贖罪上乃遣横海将軍韓説出¶句章
浮海從東方徃樓船将軍楊僕出武林中尉¶王温舒出
梅嶺以越侯為戈船下瀬将軍出若邪¶白沙以撃東越
<pb:KR2c0001_WYG_003-79a>
元封元年冬十月漢兵入東越境東越素發兵距<md:KR2c0001_SBCK_003-63b>¶險使
徇北将軍守武林樓船将軍卒錢塘轅終古¶斬狥北将
軍故越衍侯吳陽以其邑七百人反攻¶越軍於漢陽越
建成侯敖與繇王居股殺餘善以¶其衆降上封終古為
禦兒侯陽為卯石侯居股為¶東成侯敖為開陵侯又封
横海将軍説為按道侯¶横海校尉福為繚嫈侯東越降
将多軍為無錫侯¶上以閩地險阻數反覆終為後世患
乃詔諸将悉¶徙其民於江淮之間遂虚其地
<pb:KR2c0001_WYG_003-79b>
　　武帝撃朝鮮¶
漢武帝元封二年　初全燕之世嘗畧屬真番朝¶鮮為
置吏築障塞秦㓕燕屬遼東外徼漢興為其<md:KR2c0001_SBCK_003-64a>¶逺難守復
修遼東故塞至浿水為界屬燕燕王盧¶綰反入匈奴燕
人衛滿亡命聚黨千餘人椎髻蠻¶夷服而東走出塞渡
浿水居秦故空地上下障稍¶役屬真番朝鮮蠻夷及燕
亡命者王之都王險㑹¶孝惠髙后時天下初定遼東太
守即約滿為外臣¶保塞外蠻夷無使盜邊諸蠻夷君欲
<pb:KR2c0001_WYG_003-80a>
入見天子勿¶得禁止以故滿得以兵威財物侵降其旁
小邑真¶番臨屯皆來服屬方數千里傳子至孫右渠所
誘¶漢亡人滋多又未嘗入見辰國欲上書見天子又¶雍
閼不通是歲漢使涉何誘諭右渠終不肯奉詔¶何去至
界上臨浿水使御刺殺送何者朝鮮禆王<md:KR2c0001_SBCK_003-64b>¶長即渡馳入
塞遂歸報天子曰殺朝鮮將上為其¶名美即不詰拜何
為遼東東部都尉朝鮮怨何發¶兵襲攻殺何　秋上募
天下死罪為兵遣樓船將¶軍楊僕從齊浮渤海左将軍
<pb:KR2c0001_WYG_003-80b>
荀彘出遼東以討朝¶鮮¶
三年漢兵入朝鮮境朝鮮王右渠發兵距險樓船¶將軍
将齊兵七千人先至王險右渠城守窺知樓¶船軍少即
出城擊樓船樓船軍敗散遁山中十餘¶日稍求退散卒
復聚左将軍擊朝鮮浿水西軍未¶能破天子為兩将未
有利乃使衛山因兵威徃諭¶右渠右渠見使者頓首謝
願降恐兩将詐殺臣今<md:KR2c0001_SBCK_003-65a>¶見信節請復降遣太子入謝獻
馬五千匹及饋軍¶糧人衆萬餘持兵方渡浿水使者及
<pb:KR2c0001_WYG_003-81a>
左将軍疑其¶為變謂太子已服降宜令人毋持兵太子
亦疑使¶者左将軍詐殺之遂不渡浿水復引歸山還報
天¶子天子誅山左将軍破浿水上軍乃前至城下圍¶其
西北樓船亦徃㑹居城南右渠遂堅守城數月¶未能下
左将軍所将燕代卒多勁悍樓船将齊卒¶已嘗敗亡困
辱卒皆恐将心慙其圍右渠常持和¶節左将軍急擊之
朝鮮大臣乃隂間使人私約降¶樓船徃来言尚未肯決
左将軍數與樓船期戰樓¶船欲就其約不㑹左将軍亦
<pb:KR2c0001_WYG_003-81b>
使人求間隙降下朝<md:KR2c0001_SBCK_003-65b>¶鮮朝鮮不肯心附樓船以故兩將
不相能左將軍¶心意樓船前有失軍罪今與朝鮮私善
而又不降¶疑其有反計未敢發天子以兩將圍城乖異
兵乆¶不決使濟南太守公孫遂徃正之有便宜得以從¶
事遂至左將軍曰朝鮮當下乆之不下者樓船數¶期不
㑹具以素所意告曰今如此不取恐為大害¶遂亦以為
然乃以節召樓船將軍入左將軍營計¶事即命左將軍
麾下執樓船將軍并其軍以報天¶子天子誅遂左將軍
<pb:KR2c0001_WYG_003-82a>
已并兩軍即急擊朝鮮朝鮮¶相路人相韓隂尼谿相參
将軍王唊相與謀曰始¶欲降樓船樓船今執獨左將軍
并將戰益急恐不<md:KR2c0001_SBCK_003-66a>¶能與戰王又不肯降隂唊路人皆亡
降漢路人道¶死夏尼谿參使人殺朝鮮王右渠来降王
險城未¶下故右渠之大臣成已又反復攻吏左将軍使
右¶渠子長降相路人之子最告諭其民誅成已以故¶遂
定朝鮮為樂浪臨屯𤣥菟真番四郡封參為澅¶清侯隂
為萩苴侯唊為平州侯長為㡬侯最以父¶死頗有功為
<pb:KR2c0001_WYG_003-82b>
湼陽侯左将軍徴至坐爭功相嫉乖¶計棄市樓船将軍
亦坐兵至列口當待左将軍擅¶先縱失亡多當誅贖為
庶人¶
班固曰𤣥菟樂浪本箕子所封昔箕子居朝鮮教¶其民
以禮義田蠶織作為民設禁八條相殺以當<md:KR2c0001_SBCK_003-66b>¶時償殺相
傷以榖償相盜者男沒入為其家奴女¶為婢欲自贖者
人五十萬雖免為民俗猶羞之嫁¶娶無所售是以其民
終不相盜無門戸之閉婦人¶貞信不淫辟其田野飲食
<pb:KR2c0001_WYG_003-83a>
以籩豆都邑頗放效吏¶徃徃以杯器食郡初取吏於遼
東吏見民無閉臧¶及賈人徃者夜則為盜俗稍益薄今
於犯禁寖多¶至六十餘條可貴哉仁賢之化也然東夷
天性柔¶順異於三方之外故孔子悼道不行設浮桴於
海¶欲居九夷有以也夫¶
　　武帝惑神恠¶
漢武帝元光二年冬十月李少君以祠竈却老方<md:KR2c0001_SBCK_003-67a>¶見上
上尊之少君者故深澤侯舍人匿其年及其¶生長其游
<pb:KR2c0001_WYG_003-83b>
以方徧諸侯無妻子人聞其能使物及¶不死更饋遺之
常餘金錢衣食人皆以為不治生¶業而饒給又不知其
何所人愈信爭事之少君善¶為巧發竒中嘗從武安侯
飲坐中有九十餘老人¶少君乃言與其大父游射處老
人為兒時從其大¶父識其處一坐盡驚少君言上曰祠
竈則致物致¶物而丹沙可化為黄金壽可益蓬萊僊者
可見見¶之以封禪則不死黄帝是也臣嘗游海上見安
期¶生食臣棗大如𤓰安期生僊者通蓬萊中合則見¶人
<pb:KR2c0001_WYG_003-84a>
不合則隐於是天子始親祠竈遣方士入海求<md:KR2c0001_SBCK_003-67b>¶蓬莱安
期生之屬而事化丹沙諸藥齊為黄金矣¶居乆之李少
君病死天子以為化去不死而海上¶燕齊怪迂之方士
多更來言神事矣亳人謬忌¶奏祠太一方曰天神貴者
太一太一佐曰五帝於¶是天子立其祠長安東南郊¶
元狩四年齊人少翁以鬼神方見上上有所幸王¶夫人
卒少翁以方夜致鬼如王夫人之貌天子自¶帷中望見
焉於是乃拜少翁為文成將軍賞賜甚¶多以客禮禮之
<pb:KR2c0001_WYG_003-84b>
文成又勸上作甘泉宫中為臺室¶畫天地太一諸鬼神
而置祭具以致天神居嵗餘¶其方益衰神不至乃為帛
書以飯牛佯不知言曰<md:KR2c0001_SBCK_003-68a>¶此牛腹中有竒殺視得書書言
甚怪天子識其手¶書問其人果是偽書於是誅文成將
軍而隐之¶
五年夏四月天子病鼎湖甚巫醫無所不致不愈¶游水
發根言上郡有巫病而鬼神下之上召置祠¶之甘泉及
病使人問神君神君言曰天子無憂病¶病少愈彊與我
<pb:KR2c0001_WYG_003-85a>
㑹甘泉於是病愈遂起幸甘泉病¶良已置酒壽宫神君
非可得見聞其言言與人音¶等時去時来來則風肅然
居室帷中神君所言上¶使人受書其言命之曰畫法其
所語世俗之所知¶也無絶殊者而天子心獨喜其事祕
世莫知也¶
元鼎四年春二月樂成侯丁義薦方士欒大云與<md:KR2c0001_SBCK_003-68b>¶文成
將軍同師上方悔誅文成得欒大大說大先¶事膠東康
王為人長美言多方略而敢為大言處¶之不疑大言曰
<pb:KR2c0001_WYG_003-85b>
臣嘗徃来海中見安期羨門之屬¶顧以臣為賤不信臣
又以為康王諸侯耳不足與¶方臣之師曰黄金可成而
河決可塞不死之藥可¶得僊人可致也然臣恐效文成
則方士皆掩口惡¶敢言方哉上曰文成食馬肝死耳子
誠能修其方¶我何愛乎大曰臣師非有求人人者求之
陛下必¶欲致之則貴其使者令為親屬以客禮待之乃
可¶使通言於神人於是上使騐小方鬭棊棊自相觸擊¶是
時上方憂河決而黄金不就乃拜大為五利将<md:KR2c0001_SBCK_003-69a>¶軍又拜
<pb:KR2c0001_WYG_003-86a>
為天士將軍地士將軍大通將軍夏四月¶乙巳封大為
樂通侯食邑二十戸賜甲第僮千人¶乗輿斥車馬帷帳
器物以充其家又以衛長公主¶妻之齎金十萬斤天子
親如五利之第使者存問¶供給相屬於道自大主將相
以下皆置酒其家獻¶遺之天子又刻玉印曰天道將軍
使使衣羽衣夜¶立白茅上五利將軍亦衣羽衣立白茅
上受印以¶示不臣大見數月佩六印貴震天下於是海
上燕¶齊之間莫不搤腕自言有禁方能神僊矣　六月
<pb:KR2c0001_WYG_003-86b>
汾隂巫錦得大鼎於魏脽后土營旁河東太守以¶聞天
子使騐問巫得鼎無姦詐乃以禮祠迎鼎至<md:KR2c0001_SBCK_003-69b>¶甘泉從上
行薦之宗廟及上帝藏於甘泉宫羣臣¶皆上壽賀　秋
上行幸雍且郊或曰五帝泰一之¶佐也宜立泰一而上
親郊上疑未定齊人公孫卿¶曰今年得寳鼎其冬辛巳
朔旦冬至與黄帝時等¶卿有札書曰黄帝得寳鼎是嵗
己酉朔旦冬至凡¶三百八十年黄帝僊登於天因嬖人
奏之上大悦¶召問卿對曰受此書申公申公曰漢興復
<pb:KR2c0001_WYG_003-87a>
當黄帝¶之時漢之聖者在高祖之孫且曽孫也寳鼎出
而¶與神通黄帝接萬靈明庭明庭者甘泉也黄帝采¶首
山銅鑄鼎於荆山下鼎既成有龍垂胡䫇下迎¶黄帝黄
帝上騎龍與羣臣後宫七十餘人俱登天<md:KR2c0001_SBCK_003-70a>¶於是天子曰
嗟乎誠得如黄帝吾視去妻子如脱¶屣耳拜卿為郎使
東候神於太室¶
五年　五利將軍装治行東入海求其師既而不¶敢入
海之太山祠上使人随騐實無所見五利妄¶言見其師
<pb:KR2c0001_WYG_003-87b>
其方盡多不售坐誣罔腰斬樂成侯亦¶棄市¶
六年冬公孫卿侯神河南言見僊人跡緱氏城上¶春天
子親幸緱氏城視跡問卿得毋效文成五利¶乎卿曰僊
者非有求人主人主者求之其道非寬¶假神不来言神
事如迂誕積以歲月乃可致也上¶信之於是郡國各除
迫繕治宫觀名山神祠以望<md:KR2c0001_SBCK_003-70b>¶幸焉　初司馬相如病且
死有遺書頌功徳言符¶瑞勸上封泰山上感其言㑹得
寳鼎上乃與公卿¶諸生議封禪封禪用希曠絶莫知其
<pb:KR2c0001_WYG_003-88a>
儀而諸方士¶又言封禪者合不死之名也黄帝以上封
禪皆致¶怪物與神通秦皇帝不得上封陛下必欲上稍
上¶即無風雨遂上封矣上於是乃令諸儒采尚書周¶官
王制之文草封禪儀數年不成上以問左内史¶兒寛寬
曰封泰山禪梁父昭姓考瑞帝王之盛節¶也然享薦之
義不著於經臣以為封禪告成合祛¶於天地神祗唯聖
王所由制定其當非羣臣之所¶能列今將舉大事優游
數年使羣臣得人人自盡<md:KR2c0001_SBCK_003-71a>¶終莫能成唯天子建中和之
<pb:KR2c0001_WYG_003-88b>
極兼總條貫金聲而¶玉振之以順成天慶垂萬世之基
上乃自制儀頗¶采儒術以文之上為封禪祠器以示羣
儒或曰不¶與古同於是盡罷諸儒不用上又以古者先
振兵¶釋旅然后封禪¶
元封元年冬十月行自雲陽北厯上郡西河五原¶出長
城北登單于臺至朔方臨北河還祭黄帝冢¶橋山釋兵
湏如上曰吾聞黄帝不死今有冢何也¶公孫卿曰黄帝
已僊上天羣臣思慕葬其衣冠上¶歎曰吾後升天羣臣
<pb:KR2c0001_WYG_003-89a>
亦當葬吾衣冠於東陵乎乃¶還甘泉類祠太一冢春正
月上行幸緱氏禮祭中<md:KR2c0001_SBCK_003-71b>¶嶽太室從官在山下聞若有言
萬歲者三詔祠官¶加増太室祠禁無伐其草木以山下
戸三百為之¶奉邑上遂東巡海上行禮祠八神齊人之
上䟽言¶神怪竒方者以萬數乃益發船令言海中神山
者¶數千人求蓬莱神人公孫卿持節常先行候名山¶至
東萊言夜見大人長數丈就之則不見其迹甚¶大類禽
獸云羣臣有言見一老父牽狗言吾欲見¶鉅公已忽不
<pb:KR2c0001_WYG_003-89b>
見上既見大迹未信及羣臣又言老¶父則大以為僊人
也宿留海上與方士傳車及間¶使求神僊人以千數夏
四月還至奉高禮祠地主¶於梁父乙卯令侍中儒者皮
弁搢紳射牛行事封<md:KR2c0001_SBCK_003-72a>¶泰山下東方如郊祠泰一之禮封
廣丈二尺高九¶尺其下則有玉牒書書祕禮畢天子獨
與侍中奉¶車都尉霍子侯上泰山亦有封其事皆禁明
日下¶隂道丙辰禪泰山下阯東北肅然山如祭后土禮¶
天子皆親拜見衣上黄而盡用樂焉江淮間茅三¶脊為
<pb:KR2c0001_WYG_003-90a>
神藉五色土益雜封其封禪祠夜若有光晝¶有白雲出
封中天子從禪還坐明堂羣臣更上壽¶頌功徳詔曰朕
以眇身承至尊兢兢焉惟徳菲薄¶不明於禮樂故用事
八神遭天地況施著見景象¶屑然如有聞震於怪物欲
止不敢遂登封泰山至¶於梁父然後升壇肅然自新嘉
與士大夫更始其<md:KR2c0001_SBCK_003-72b>¶以十月為元封元年行所巡至愽奉
高蛇邱歴城¶梁父民田租逋賦皆貸除之無出今年筭
賜天下¶民爵一級又以五載一巡狩用事泰山令諸侯
<pb:KR2c0001_WYG_003-90b>
各¶治邸泰山下天子既以封泰山無風雨而方士更¶言
蓬莱諸神若将可得於是上欣然庶幾遇之復¶東至海
上望焉上欲自浮海求蓬莱羣臣諫莫能¶止東方朔曰
夫僊者得之自然不必躁求若其有¶道不憂不得若其
無道雖至蓬莱見僊人亦無益¶也臣願陛下第還宫静
處以須之僊人將自至上¶乃止㑹奉車霍子侯暴病一
日死子侯去病子也¶上甚悼之乃遂去並海上北至碣
石巡自遼西厯<md:KR2c0001_SBCK_003-73a>¶北邊至九原五月乃至甘泉凡周行萬
<pb:KR2c0001_WYG_003-91a>
八千里云¶
二年春正月公孫卿言見神人東莱山若云欲見¶天子
天子於是幸緱氏城拜卿為中大夫遂至東¶莱宿留之
數日無所見見大人跡云復遣方士求¶神恠采芝藥以
千數時歲旱天子既出無名乃禱¶萬里沙夏四月還過
祠泰山　公孫卿言僊人好¶樓居於是上令長安作蜚
亷桂觀甘泉作益壽延¶壽觀使卿持節設具而候神人
又作通天莖臺置¶祠具其下更置甘泉前殿益廣諸宫
<pb:KR2c0001_WYG_003-91b>
室¶
太初元年冬十月上行幸泰山十一月甲子朔旦¶冬至
祠上帝於明堂東至海上考入海及方士求<md:KR2c0001_SBCK_003-73b>¶神者莫騐
然益遣冀遇之　十二月甲午朔上親¶禪高里祠后土
臨渤海將以望祀蓬萊之屬冀至¶殊廷焉春上還以柏
梁災故朝諸侯受計於甘泉¶甘泉作諸侯邸越人勇之
曰越俗有火災復起屋¶必以大用勝服之於是作建章
宫度為千門萬戸¶其東則鳯闕高二十餘丈其西則唐
<pb:KR2c0001_WYG_003-92a>
中數十里虎¶圏其北治大池漸臺高二十餘丈命曰太
液池中¶有蓬萊方丈瀛洲壺梁象海中神山龜魚之屬
其¶南有玉堂璧門大鳥之屬立神明臺井幹樓度五¶十
丈輦道相屬焉¶
三年春正月上東巡海上考神僊之屬皆無騐令<md:KR2c0001_SBCK_003-74a>¶祠官
禮東泰山夏四月還修封泰山禪石閭¶
天漢三年春三月上行幸泰山修封祀明堂因受¶計還
祠常山瘞𤣥玉方士之候祠神人入海求蓬¶萊者終無
<pb:KR2c0001_WYG_003-92b>
有騐而公孫卿猶以大人跡為解天子¶益怠厭方士之
怪迂語矣然猶羈縻不絶冀遇其¶真自此之後方士言
神祠者彌衆然其效可睹矣¶
征和四年春正月上行幸東萊臨大海欲浮海見¶神山
羣臣諌上弗聼而大風晦冥海水沸湧上留¶十餘日不
得御樓船乃還　三月上耕於鉅定還¶幸泰山修封庚
寅祀於明堂癸巳禪石閭見羣臣¶上乃言曰朕即位以
來所為狂悖使天下愁苦不<md:KR2c0001_SBCK_003-74b>¶可追悔自今事有傷害百
<pb:KR2c0001_WYG_003-93a>
姓糜費天下者悉罷之¶田千秋曰方士言神仙者甚衆
而無顯功臣請皆¶罷斥遣之上曰大鴻臚言是也於是
悉罷諸方士¶候神人者是後上毎對羣臣自歎曰鄉時愚
惑為方¶士所欺天下豈有仙人盡妖妄耳節食服藥差
可¶少病而已夏六月還幸甘泉¶
後元二年春正月上朝諸侯王於甘泉宫二月行¶幸盩
厔五柞宫丁卯帝崩於五柞宫¶
臣光曰孝武窮奢極欲繁刑重斂内侈宫室外事¶四夷
<pb:KR2c0001_WYG_003-93b>
信惑神怪巡遊無度使百姓疲敝起為盜賊¶其所以異
於秦始皇者無㡬矣然秦以之亡漢以<md:KR2c0001_SBCK_003-75a>¶之興者孝武能
尊先王之道知所統守受忠直之¶言惡人欺蔽好賢不
倦誅賞嚴明晩而改過顧託¶得人此其所以有亡秦之
失而免亡秦之禍乎¶
　　巫蠱之禍¶
漢武帝太始三年皇子弗陵生弗陵母曰河間趙¶倢伃
居鉤弋宫任身十四月而生上曰聞昔堯十¶四月而生
<pb:KR2c0001_WYG_003-94a>
今鉤弋亦然乃命其所生門曰堯母門¶
臣光曰為人君者動静舉措不可不慎發於中必¶形於
外天下無不知之當是時也皇后太子皆無¶恙而命鉤
弋之門曰堯母非名也是以姦臣逆探¶上意知其竒愛
少子欲以為嗣遂有危皇后太子<md:KR2c0001_SBCK_003-75b>¶之心卒成巫蠱之禍
悲夫　趙人江充為水衡都¶尉初充為趙敬肅王客得
罪於太子丹亡逃詣闕¶告趙太子隂事太子坐廢上召
充入見充容貌魁¶岸被服輕靡上竒之與語政事大悦
<pb:KR2c0001_WYG_003-94b>
由是有寵拜¶為直指繡衣使者使督察貴戚近臣踰侈
者充舉¶劾無所避上以為忠直所言皆中意嘗從上甘
泉¶逢太子家使乗車馬行馳道中充以屬吏太子聞¶之
使人謝充曰非愛車馬誠不欲令上聞之以教¶敇亡素
者唯江君寬之充不聼遂白奏上曰人臣¶當如是矣大
見信用威震京師¶
征和元年夏上居建章宫見一男子帶劒入中龍<md:KR2c0001_SBCK_003-76a>¶華門
疑其異人命收之男子捐劒走逐之弗獲上¶怒斬門候
<pb:KR2c0001_WYG_003-95a>
冬十一月發三輔騎士大搜上林閉長¶安城門索十一
日乃解巫蠱始起　丞相公孫賀¶夫人君孺衛皇后姊
也賀由是有寵賀子敬聲代¶父為太僕驕奢不奉法擅
用北軍錢千九百萬發¶覺下獄是時詔捕陽陵大俠朱
安世甚急賀自請¶逐捕安世以贖敬聲罪上許之後果
得安世安世¶笑曰丞相禍及宗矣遂從獄中上書告敬
聲與陽¶石公主私通且上甘泉使巫當馳道埋偶人祝
詛¶上有惡言
<pb:KR2c0001_WYG_003-95b>
二年春正月下賀獄案騐父子死獄中家族　閏<md:KR2c0001_SBCK_003-76b>¶四月
諸邑公主陽石公主及皇后弟子長平侯伉¶皆坐巫蠱
誅　初上年二十九乃生戾太子甚愛¶之及長性仁恕
温謹上嫌其材能少不類已而所¶幸王夫人生子閎李
姬生子旦胥李夫人生子髆¶皇后太子寵寖衰常有不
自安之意上覺之謂大¶将軍青曰漢家庶事草創加四
夷侵陵中國朕不¶變更制度後世無法不出師征伐天
下不安為此¶者不得不勞民若後世又如朕所為是襲
<pb:KR2c0001_WYG_003-96a>
亡秦之¶跡也太子敦重好静必能安天下不使朕憂欲
求¶守文之主安有賢於太子者乎聞皇后與太子有¶不
安之意豈有之邪可以意曉之大將軍頓首謝<md:KR2c0001_SBCK_003-77a>¶皇后聞
之脱簮請罪太子每諫征伐四夷上笑曰¶吾當其勞以
逸遺汝不亦可乎上每行幸常以後¶事付太子宫内付
皇后有所平決還白其最上亦¶無異有時不省也上用
法嚴多任深刻吏太子寛¶厚多所平反雖得百姓心而
用法大臣皆不悦皇¶后恐乆獲罪每戒太子宜留取上
<pb:KR2c0001_WYG_003-96b>
意不應擅有所¶縱捨上聞之是太子而非皇后羣臣寬
厚長者皆¶附太子而深酷用法者皆毁之邪臣多黨與
故太¶子譽少而毁多衛青薨後臣下無復外家為據競¶
欲構太子上與諸子䟽皇后希得見太子嘗謁皇¶后移
日乃出黄門蘇文告上曰太子與宫人戯上<md:KR2c0001_SBCK_003-77b>¶益太子宫
人滿二百人太子後知之心銜文文與¶小黄門常融王
弼等常㣲伺太子過輒増加白之¶皇后切齒使太子白
誅文等太子曰第勿為過何¶畏文等上聰明不信邪侫
<pb:KR2c0001_WYG_003-97a>
不足憂也上嘗小不平¶使常融召太子融言太子有喜
色上嘿然及太子¶至上察其貌有涕泣處而佯語笑上
怪之更㣲問¶知其情乃誅融皇后亦善自防閑避嫌疑
雖久無¶寵尚被禮遇是時方士及諸神巫多聚京師率
皆¶左道惑衆變幻無所不為女巫徃来宫中教美人¶度
厄每屋輙埋木人祭祀之因妬忌恚詈更相告¶訐以為
祝詛上無道上怒所殺後宫延及大臣死<md:KR2c0001_SBCK_003-78a>¶者數百人上
心既以為疑嘗晝寝夢木人數千持¶杖欲擊上上驚寤
<pb:KR2c0001_WYG_003-97b>
因是體不平遂苦忽忽善忘江¶充自以與太子及衛氏
有隙見上年老恐晏駕後¶為太子所誅因是為姦言上
疾祟在巫蠱於是上¶以充為使者治巫蠱獄充將胡巫
掘地求偶人捕¶蠱及夜祠視鬼染汙令有處輒收捕騐
治燒鐵鉗¶灼强服之民轉相誣以巫蠱吏輒劾以大逆
無道¶自京師三輔連及郡國坐而死者前後數萬人是¶
時上春秋高疑左右皆為蠱祝詛有與無莫敢訟¶其寃
者充既知上意因胡巫檀何言宫中有蠱氣¶不除之上
<pb:KR2c0001_WYG_003-98a>
終不差上乃使充入宫中省中壊御座<md:KR2c0001_SBCK_003-78b>¶掘地求蠱又使
按道侯韓説御史章贛黄門蘇文¶等助充充先治後宫
希幸夫人以次及皇后太子¶宫掘地縱横太子皇后無
復施床處充云於太子¶宫得木人尤多又有帛書所言
不道當奏聞太子¶懼問少傳石徳徳懼為師傅并誅因
謂太子曰前¶丞相父子兩公主及衛氏皆坐此今巫與
使者掘¶地得徴驗不知巫置之邪将實有也無以自明
可¶矯以節收捕充等繋獄窮治其姦詐且上疾在甘¶泉
<pb:KR2c0001_WYG_003-98b>
皇后及家吏請問皆不報上存亡未可知而姦¶臣如此
太子将不念秦扶蘇事邪太子曰吾人子¶安得擅誅不
如歸謝幸得無罪太子将徃之甘泉<md:KR2c0001_SBCK_003-79a>¶而江充持太子甚
急太子計不知所出遂從石德¶計秋七月壬午太子使
客詐為使者收捕充等按¶道侯説疑使者有詐不肯受
詔客格殺説太子自¶臨斬充罵曰趙虜前亂乃國王父
子不足邪乃復¶亂吾父子也又炙胡巫上林中太子使
舍人無且¶持節夜入未央宫殿長秋門因長御倚華具
<pb:KR2c0001_WYG_003-99a>
白皇¶后發中廐車載射士出武庫兵發長樂宫衛卒長¶
安擾亂言太子反蘇文迸走得亡歸甘泉説太子¶無状
上曰太子必懼又忿充等故有此變乃使使¶召太子使
者不敢進歸報云太子反已成欲斬臣¶臣逃歸上大怒
丞相屈氂聞變挺身逃亡其印綬<md:KR2c0001_SBCK_003-79b>¶使長史乘疾置以聞
上問丞相何為對曰丞相祕¶之未敢發兵上怒曰事籍
籍如此何謂祕也丞相¶無周公之風矣周公不誅管蔡
乎乃賜丞相璽書¶曰捕斬反者自有賞罰以牛車為櫓
<pb:KR2c0001_WYG_003-99b>
毋接短兵多¶殺傷士衆堅閉城門毋令反者得出太子
宣言告¶令百官云帝在甘泉病困疑有變姦臣欲作亂
上¶於是從甘泉来幸城西建章宫詔發三輔近縣兵¶部
中二千石以下丞相兼將之太子亦遣使者矯¶制赦長
安中都官囚徒命少傅石徳及賔客張光¶等分将使長
安囚如侯持節發長水及宣曲胡騎¶皆以装㑹侍郎馬
通使長安因追捕如侯告胡人<md:KR2c0001_SBCK_003-80a>¶曰節有詐勿聽也遂斬
如侯引騎入長安又發楫¶棹士以予大鴻臚商邱成初
<pb:KR2c0001_WYG_003-100a>
漢節純赤以太子持¶赤節故更為黄旄加上以相别太子
立車北軍南¶門外召護北軍使者任安與節令發兵安
拜受節¶入閉門不出太子引兵去毆四市人凡數萬衆
至¶長樂西闕下逢丞相軍合戰三日死者數萬人血¶流
入溝中民間皆云太子反以故衆不附太子丞¶相附兵
寖多庚寅太子兵敗南奔覆盎城門司直¶田仁部閉城
門以為太子父子之親不欲急之太¶子由是得出亡丞
相欲斬仁御史大夫暴勝之謂¶丞相曰司直吏二千石
<pb:KR2c0001_WYG_003-100b>
當先請奈何擅斬之丞相<md:KR2c0001_SBCK_003-80b>¶釋仁上聞而大怒下吏責問
御史大夫曰司直縱¶反者丞相斬之法也大夫何以擅
止之勝之惶恐¶自殺詔遣宗正劉長執金吾劉敢奉策
收皇后璽¶綬后自殺上以為任安老吏見兵事起欲坐
觀成¶敗見勝者合從之有兩心與田仁皆要斬上以馬¶
通獲如侯長安男子景建從通獲石德商邱成力¶戰獲
張光封通為重合侯建為徳侯成為秺侯諸¶太子賓客
嘗出入宫門皆坐誅其随太子發兵以¶反法族吏士刼
<pb:KR2c0001_WYG_003-101a>
略者皆徙燉煌郡以太子在外始¶置屯兵長安諸城門
上怒甚羣下憂懼不知所出¶壺關三老茂上書曰臣聞
父者猶天母者猶地子<md:KR2c0001_SBCK_003-81a>¶猶萬物也故天平地安物乃茂
成父慈母愛子乃¶孝順今皇太子為漢適嗣承萬世之
業體祖宗之¶重親則皇帝之宗子也江充布衣之人閭
閻之隷¶臣耳陛下顯而用之銜至尊之命以迫蹵皇太
子¶造餙姦詐羣邪錯謬是以親戚之路鬲塞而不通¶太
子進則不得見上退則困於亂臣獨寃結而無¶告不忍
<pb:KR2c0001_WYG_003-101b>
忿忿之心起而殺充恐懼逋逃子盜父兵¶以救難自免
耳臣竊以為無邪心詩曰營營青蠅¶止於藩愷悌君子
無信䜛言讒言罔極交亂四國¶徃者江克䜛殺趙太子
天下莫不聞陛下不省察¶深過太子發盛怒舉大兵而
求之三公自將智者<md:KR2c0001_SBCK_003-81b>¶不敢言辯士不敢説臣竊痛之唯
陛下寬心慰意¶少察所親毋患太子之非急罷甲兵無令
太子乆¶亡臣不勝惓惓出一旦之命待罪建章宫下書
奏¶天子感寤然尚未顯言赦之也太子亡東至湖藏¶匿
<pb:KR2c0001_WYG_003-102a>
泉鳩里主人家貧常賣屨以給太子太子有故¶人在湖
聞其富贍使人呼之而發覺八月辛亥吏¶圍捕太子太
子自度不得脫即入室距戸自經山¶陽男子張富昌為
卒足蹋開戸新安令史李壽趨¶抱解太子主人公遂格
鬭死皇孫二人皆并遇害¶上既傷太子乃封李夀為邘
侯張富昌為題侯初¶上為太子立博望苑使通賓客從
其所好故賓客<md:KR2c0001_SBCK_003-82a>¶多以異端進者¶
臣光曰古之明王教養太子為之擇方正敦良之¶士以
<pb:KR2c0001_WYG_003-102b>
為保傅師友使朝夕與之遊處左右前後無¶非正人出
入起居無非正道然猶有淫放邪僻而¶陷於禍敗者焉
今乃使太子自通賓客從其所好¶夫正直難親諂諛易
合此固中人之常情宜太子¶之不終也¶
三年九月吏民以巫蠱相告言者案驗多不實上¶頗知
太子惶恐無它意㑹高寢郎田千秋上急變¶訟太子寃
曰子弄父兵罪當笞天子之子過誤殺¶人當何罪哉臣
嘗夢見一白頭翁教臣言上乃大<md:KR2c0001_SBCK_003-82b>¶感寤召見千秋謂曰
<pb:KR2c0001_WYG_003-103a>
父子之間人所難言也公獨¶明其不然此高廟神靈使
公教我公當遂為吾輔¶佐立拜千秋為大鴻臚而族滅
江充家焚蘇文於¶横橋上及泉鳩里加兵刃於太子者
初為北地太¶守後族上憐太子無辜乃作思子宫為歸
來望思¶之臺於湖天下聞而悲之¶
昭帝始元五年春正月有男子乘黄犢車詣北闕¶自謂
衛太子公車以聞詔使公卿將軍中二千石¶雜識視長
安中吏民聚觀者數萬人右将軍勒兵¶闕下以備非常
<pb:KR2c0001_WYG_003-103b>
丞相御史中二千石至者並莫敢¶發言京兆尹不疑後
到叱從吏收縛或曰是非未<md:KR2c0001_SBCK_003-83a>¶可知且安之不疑曰諸君
何患於衛太子昔蒯瞶¶違命出奔輒距而不納春秋是
之衛太子得罪先¶帝亡不即死今來自詣此罪人也遂
送詔獄天子¶與大將軍霍光聞而嘉之曰公卿大臣當
用有經¶術明於大誼者繇是不疑名聲重於朝廷在位
者¶皆自以不及也廷尉驗治何人竟得姦詐本夏陽¶人
姓成名方遂居湖以卜筮為事有故太子舍人¶嘗從方
<pb:KR2c0001_WYG_003-104a>
遂卜謂曰子状貌似衛太子方遂心利¶其言冀得以富
貴坐誣罔不道要斬¶
　　燕蓋謀逆¶
漢武帝後元元年燕王旦自以次第當為太子上<md:KR2c0001_SBCK_003-83b>¶書求
入宿衛上怒斬其使於北闕又坐藏匿亡命¶削良鄉安
次文安三縣上由是惡旦旦辯慧博學¶其弟廣陵王
胥有勇力而皆動作無法度多過失¶故上皆不立¶
二年春正月上病篤乙丑詔立弗陵為皇太子丁¶卯帝
<pb:KR2c0001_WYG_003-104b>
崩於五柞宫
昭帝始元元年　初武帝崩賜¶諸侯王璽書燕王旦得書不
肯哭曰璽書封小京¶師疑有變遣幸臣壽西長孫縱之
王孺等之長安¶以問禮儀為名隂刺候朝廷事及有詔
褒賜旦錢¶三十萬益封萬三千戸旦怒曰我當為帝何
賜也¶遂與宗室中山哀王子長齊孝王孫澤等結謀詐<md:KR2c0001_SBCK_003-84a>¶言以武帝時受詔得職吏事修武備備非常郎中¶成軫
謂旦曰太王失職獨可起而索不可坐而得¶也大王壹
<pb:KR2c0001_WYG_003-105a>
起國中雖女子皆奮臂随大王旦即與¶澤謀為姦書言
少帝非武帝子大臣所共立天下¶宜共伐之使人傳行
郡國以揺動百姓澤謀歸發¶兵臨菑殺青州刺史雋不
疑旦招來郡國姦人賦¶斂銅鐵作甲兵數閱其車騎材
官卒發民大獵以¶講士馬須期日郎中韓義等數諌旦
旦殺義等凡¶十五人㑹缾侯成知澤等謀以告雋不疑
八月不¶疑收捕澤等以聞天子遣大鴻臚丞治連引燕
王¶有詔以燕王至親勿治而澤等皆伏誅<md:KR2c0001_SBCK_003-84b>¶
<pb:KR2c0001_WYG_003-105b>
二年春正月封大將軍光為博陸侯左將軍桀為¶安陽
侯¶
三年　初霍光與上官桀相親善光毎休沐出桀¶嘗代
光入決事光女為桀子安妻生女年甫五嵗¶安欲因光
内之宫中光以為尚幼不聽葢長公主¶私近子客河間
丁外人安素與外人善說外人曰¶安子容貌端正誠因
長主時得入為后以臣父子¶在朝而有椒房之重成之
在於足下漢家故事常¶以列侯尚主足下何憂不封侯
<pb:KR2c0001_WYG_003-106a>
乎外人喜言於長¶主長主以為然詔召安女入為偼伃
安為騎都尉¶
四年春三月甲寅立皇后上官氏赦天下　是嵗<md:KR2c0001_SBCK_003-85a>¶以上
官安為車騎將軍¶
五年夏六月封上官安為桑樂侯安日以驕淫受¶賜殿
中對賔客言與我壻飲大樂見其服飾使人¶歸欲自燒
物子病死仰而罵天其頑悖如此¶
元鳳元年上官桀父子既尊盛徳長公主欲為丁¶外人
<pb:KR2c0001_WYG_003-106b>
求封侯霍光不許又為外人求光禄大夫欲¶令得召見
又不許長主大以是怨光而桀安數為¶外人求官爵弗
能得亦慙又桀妻父所幸充國為¶大醫監闌入殿中下
獄當死冬月且盡蓋主為充¶國入馬二十匹贖罪乃得
減死論於是桀安父子¶深怨光而重德蓋主自先帝時
桀已為九卿位在<md:KR2c0001_SBCK_003-85b>¶光右及父子並為將軍皇后親安女
光乃其外祖¶而顧專制朝事由是與光争權燕王旦自
以帝兄¶不得立常懷怨望及御史大夫桑𢎞羊建造酒
<pb:KR2c0001_WYG_003-107a>
𣙜¶鹽鐵為國興利伐其功欲為子弟得官亦怨恨光¶於
是蓋主桀安𢎞羊皆與旦通謀旦遣孫縱之等¶前後十
餘輩多齎金寳走馬賂遺蓋主桀𢎞羊等¶桀等又詐令
人為燕王上書言光出都肄郎羽林¶道上稱䟆太官先
置又引蘇武使匃奴二十年不¶降乃為典屬國大將軍
長史敞無功為捜粟都尉¶又擅調益莫府校尉光專權
自恣疑有非常臣旦¶願歸符璽入宿衞察姦臣變候司
光出沐日奏之<md:KR2c0001_SBCK_003-86a>¶桀欲從中下其事𢎞羊當與諸大臣共
<pb:KR2c0001_WYG_003-107b>
執退光書¶奏帝不肯下明旦光聞之止畫室中不入上
問大¶將軍安在左將軍桀對曰以燕王告其罪故不敢¶
入有詔召大將軍光入免冠頓首謝上曰將軍冠¶朕知
是書詐也將軍無罪光曰陛下何以知之上¶曰將軍之廣
明都郎屬耳調校尉以來未能十日¶燕王何以得知之
且將軍為非不須校尉是時帝¶年十四尚書左右皆驚
而上書者果亡捕之甚急¶桀等懼白上小事不足遂上
不聽後桀黨與有譖¶光者上輒怒曰大將軍忠臣先帝
<pb:KR2c0001_WYG_003-108a>
所屬以輔朕身¶敢有毁者坐之自是桀等不敢復言<md:KR2c0001_SBCK_003-86b>¶桀等謀令長公主置酒請光伏兵格殺之因¶廢帝迎立
燕王為天子旦置驛書往來相報許立¶桀為王外連郡
國豪傑以千數旦以語相平平曰¶大王前與劉澤結謀
事未成而發覺者以劉澤素<md:KR2c0001_SBCK_003-87a>¶夸好侵陵也平聞左將軍
素輕易車騎將軍少而¶驕臣恐其如劉澤時不能成又
恐既成反大王也¶旦曰前日一男子詣闕自謂故太子
長安中民趣¶鄉之正讙不可止大將軍恐出兵陳之以
<pb:KR2c0001_WYG_003-108b>
自備耳¶我帝長子天下所信何憂見反後謂羣臣蓋主
報¶言獨患大將軍與右將軍王莽今右將軍物故丞¶相
病幸事必成徵不乆令羣臣皆裝安又謀誘燕¶王至而
誅之因廢帝而立桀或曰當如皇后何安¶曰逐麋之狗
當顧莵邪且用皇后為尊一旦人主¶意有所移雖欲為
家人亦不可得此百世之一時¶也㑹蓋主舎人父稻田
使者燕倉知其謀以告大<md:KR2c0001_SBCK_003-87b>¶司農楊敞敞素謹畏事不敢
言乃移病卧以告諫¶大夫杜延年延年以聞九月詔丞
<pb:KR2c0001_WYG_003-109a>
相部中二千石¶逐捕孫縱之及桀安𢎞羊外人等并宗
族悉誅之¶蓋主自殺燕王旦聞之召相平曰事敗遂發
兵乎¶平曰左將軍已死百姓皆知之不可發也王憂懣¶
置酒與羣臣妃妾别㑹天子以璽書讓旦旦以綬¶自絞
死后夫人隨旦自殺者二十餘人天子加恩¶赦王太子
建為庶人賜旦諡曰刺王皇后以年少¶不與謀亦霍光
外孫故得不廢¶
　
<pb:KR2c0001_WYG_003-109b>
　
　
　
　
　
　
　
　通鑑紀事本末卷三<md:KR2c0001_SBCK_003-88a>¶下
