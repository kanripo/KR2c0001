# -*- mode: mandoku-view -*-
#+TITLE: 通鑑紀事本末
#+DATE: 2015-09-23 10:03:06
#+PROPERTY: LASTPB  <md:KR2c0001_SBCK_035-1a>
#+PROPERTY: JUAN 36


<md:KR2c0001_SBCK_036-1a>¶
<pb:KR2c0001_WYG_036-1a>
欽定四庫全書
　通鑑紀事本末巻三十六¶上
　　　　　　　　　　　　　宋　袁樞　撰
　　龎勛之亂¶
唐懿宗咸通三年秋七月徐州軍亂逐節度使温¶璋初
王智興既得徐州募勇悍之士二千人號銀¶刀雕旗門
槍挾馬等七軍常以三百餘人自衛露¶刃坐於兩廡夾
幕之下毎月一更其後節度使多¶儒臣其兵浸驕小不
<pb:KR2c0001_WYG_036-1b>
如意一夫大呼其衆和之節¶度使輙自後門逃去前節
度使田牟至與之雜坐¶飲酒把臂拊背或為之執板唱
歌犒賜之費日以¶萬計風雨寒暑復加勞來猶時喧譁
邀求不已牟¶薨璋代之驕兵素聞璋性嚴憚之璋開帳
慰撫而<md:KR2c0001_SBCK_036-1b>¶驕兵時懐猜忌賜酒食皆不厯口一旦竟聚譟
而¶逐之朝廷知璋無辜乙亥以璋為邠寧節度使以¶浙
東觀察使王式為武寧節度使　忠武義成兩¶軍從王
式討裘甫者猶在浙東詔式帥以赴徐州¶驕兵聞之甚
<pb:KR2c0001_WYG_036-2a>
懼八月式至大彭館始出迎謁式視¶事三日饗兩鎮將
士遣還既擐甲執兵命圍驕兵¶盡殺之銀刀都將邵澤
等數千人皆死甲子敕以¶徐州先隸淄青道李洧自歸
始置徐海使額及張¶建封以威名寵任特帖濠泗二州
當時本以控扼¶淄青光蔡自寇孽消弭而武寧一道職
為亂階今¶改為徐州團練使隸兗海節度復以濠州歸
淮南<md:KR2c0001_SBCK_036-2a>¶道更於宿州置宿泗都團練觀察使留將士二千¶
人守徐州餘皆分隸兗宿且以王式為武寧節度¶使兼
<pb:KR2c0001_WYG_036-2b>
徐泗濠宿制置使委式與監軍楊𤣥質分配¶將士赴諸
道訖然後將忠武義成兩道兵至汴滑¶各遣歸本道身
詣京師其銀刀等軍逃匿將士聽¶一月内自首一切勿
問¶
四年冬十一月辛巳廢宿泗觀察使復以徐州為¶觀察
府以濠泗隸焉¶
五年夏五月敕徐州土風雄勁甲士精彊比因罷¶節頗
多逃匿宜令徐泗團練使選募軍士三千人¶赴邕州防
<pb:KR2c0001_WYG_036-3a>
戍待嶺外事寧即與代歸<md:KR2c0001_SBCK_036-2b>¶九年　初南詔陷安南敕徐泗募兵二千赴援分¶八百
人别戍桂州初約三年一代徐泗觀察使崔¶彦曽慎由
之從子也性嚴刻朝廷以徐兵驕命鎮¶之都押牙尹戡
教練使杜璋兵馬使徐行儉用事¶軍中怨之戍桂州者
已六年屢求代還戡言於彦¶曽以軍帑空虚發兵所費
頗多請更留舊戍卒一¶年彦曽從之戍卒聞之怒都虞
候許佶軍校趙可¶立姚周張行實皆故徐州羣盗州縣
<pb:KR2c0001_WYG_036-3b>
不能討招出¶之補牙職㑹桂管觀察使李叢移湖南新
使未至¶秋七月佶等作亂殺都將王仲甫推糧科判官
龎¶勛為主刼庫兵北還所過剽掠州縣莫能禦朝廷<md:KR2c0001_SBCK_036-3a>¶聞
之八月遣高品張敬思赦其罪部送歸徐州戍¶卒乃止
剽掠　　九月龎勛等至湖南監軍以計¶誘之使悉輸
其甲兵山南東道節度使崔鉉嚴兵¶守要害徐卒不敢
入境泛舟沿江東下許佶等相¶與謀曰吾輩罪大於銀
刀朝廷所以赦之者慮縁¶道攻刼或潰散為患耳若至
<pb:KR2c0001_WYG_036-4a>
徐州必葅醢矣乃各¶以私財造甲兵旗幟過浙西入淮
南淮南節度使¶令狐綯遣使慰勞給芻米都押牙李湘
言於綯曰¶徐卒擅歸勢必為亂雖無敕令誅討藩鎮大
臣當¶臨事制宜高郵岸峻而水深狹請將竒兵伏於其¶
側焚荻舟以塞其前以勁兵蹙其後可盡擒也不<md:KR2c0001_SBCK_036-3b>¶然縱
之使得渡淮至徐州與怨憤之衆合為患必¶大綯素懦
怯且以無勅書乃曰彼在淮南不為暴¶聽其自過餘非
吾事也勛招集銀刀等都竄匿者¶及諸亡命匿於舟中
<pb:KR2c0001_WYG_036-4b>
衆至千人丁巳至泗州刺史¶杜慆饗之於毬場優人致
辭徐卒以為玩已擒優¶人欲斬之坐者驚散慆素為之
備徐卒不敢為亂¶而止慆悰之弟也先是朝廷屢敕崔
彦曽慰撫戍¶卒擅歸者勿使憂疑彦曽遣使以敕意諭
之道路¶相望勛亦申狀相繼辭禮甚恭戊午行及徐城
勛¶與許佶等乃言於衆曰吾輩擅歸思見妻子耳今¶聞
已有密敕下本軍至則支分滅族矣丈夫與其<md:KR2c0001_SBCK_036-4a>¶自投網
羅為天下笑曷若相與戮力同心赴蹈湯¶火豈徒脱禍
<pb:KR2c0001_WYG_036-5a>
兼富貴可求况城中將士皆吾輩父¶兄子弟吾輩一唱
於外彼必響應於内矣然後遵¶王侍中故事五十萬賞
錢翹足可待也衆皆呼躍¶稱善將士趙武等十二人獨
憂懼欲逃去勛悉斬¶之遣使致其首於彦曽且為申狀
稱勛等遠戍六¶年實懐鄉里而武等因衆心不安輙萌
姦計將士¶誠知詿誤敢避誅夷今既䝉恩全宥輙共誅
首惡¶以補愆尤冬十月甲子使者至彭城彦曽執而訊¶
之具得其情乃囚之丁卯勛復於逓中申狀稱將¶士自
<pb:KR2c0001_WYG_036-5b>
負罪戾各懐憂疑今已及符離尚未釋甲蓋<md:KR2c0001_SBCK_036-4b>¶以軍將尹
戡杜璋徐行儉等狡詐多疑心生釁隙¶乞且停此三人
職任以安衆心仍乞戍還將士别¶置二營共為一將時
戍卒距彭城止四驛闔城忷¶懼彦曽召諸將謀之皆泣
曰比以銀刀凶悍使一¶軍皆䝉惡名殲夷流竄不無枉
濫今寃痛之聲未¶巳而桂州戍卒復爾猖狂若縱使入
城必為逆亂¶如此則闔境塗地矣不若乗其遠來疲弊
發兵擊¶之我逸彼勞徃無不㨗彦曽猶豫未決團練判
<pb:KR2c0001_WYG_036-6a>
官¶溫庭皓復言於彦曽曰安危之兆已在目前得失¶之
機決於今日今擊之有三難而捨之有五害詔¶釋其罪
而擅誅之一難也帥其父兄討其子弟二<md:KR2c0001_SBCK_036-5a>¶難也枝黨鈎
連刑戮必多三難也然當道戍卒若¶擅歸不誅則諸道
戍邊者皆效之無以制禦一害¶也將者一軍之首而輙
敢害之則凡為將者何以¶號令士卒二害也所過剽掠
自為甲兵招納亡命¶此而不討何以懲惡三害也軍中
將士皆其親屬¶銀刀餘黨潛匿山澤一旦内外俱發何
<pb:KR2c0001_WYG_036-6b>
以支吾四¶害也逼脅軍府誅所忌三將又欲自為一營
從之¶則銀刀之患復起違之則託此為作亂之端五害¶
也惟明公去其三難絶其五害早定大計以副衆望¶時
城中有兵四千三百彦曽乃命都虞候元密等¶將兵三
千人討勛數勛之罪以令士衆且曰非惟<md:KR2c0001_SBCK_036-5b>¶塗炭平人實
亦汙染將士儻國家發兵誅討則玉¶石俱焚矣又曰凡
彼親屬無用憂疑罪止一身必¶無連坐仍命宿州出兵
符離泗州出兵於虹以邀¶之且奏其狀彦曽戒元密無
<pb:KR2c0001_WYG_036-7a>
傷敕使戊辰元密發¶彭城軍容甚盛諸將至任山北數
里頓兵不進共¶思所以奪敕使之計欲俟賊入館乃縱
兵撃之遣¶人變服負薪以詗賊日暮賊至任山館中空
無人¶又無供給疑之見負薪者執而榜之果得其情乃¶
為偶人執旗幟列於山下而潛遁比夜官軍始覺¶之恐
賊潛伏山谷及間道來襲復引兵退宿於城¶南明旦乃
進追之時賊已至符離宿州戍卒五百<md:KR2c0001_SBCK_036-6a>¶人出戰於濉水
上望風犇潰賊遂扺宿州時宿州¶闕刺史觀察副使焦
<pb:KR2c0001_WYG_036-7b>
璐攝州事城中無復餘兵庚¶午賊攻陷之璐走免賊悉
聚城中貨財令百姓來¶取之一日之中四遠雲集然後
選募為兵有不願¶者立斬之自旦至暮得數千人於是
勒兵乘城龎¶勛自稱兵馬留後再宿官軍始至賊守備
已嚴不¶可復攻先是焦璐聞符離敗決汴水以斷北路
賊¶至水尚淺可涉比官軍至已深矣壬申元密引兵¶渡
水將圍城㑹大風賊以火箭射城外茅舍延及¶官軍營
士卒進則冒矢石退則限水火賊急擊之¶死者近三百
<pb:KR2c0001_WYG_036-8a>
人元密等以為賊必固守但為攻取<md:KR2c0001_SBCK_036-6b>¶之計賊夜使婦人
持更掠城中大船三百艘備載¶資糧順流而下欲入江
湖為盗以千縑贈張敬思¶遣騎送至汴之東境縱使西
歸明旦官軍知賊已¶去狼狽追之士卒皆未食比追及
已飢乏賊艤舟¶隄下而陳於隄外伏千人於舟中官軍
將至陳者¶皆走入陂中密以為畏已縱兵追之賊自舟
中出¶夾攻之自午及申官軍大敗密引兵走陷於荷涫¶
賊追及之密等諸將及監陳敕使皆死士卒死者¶殆千
<pb:KR2c0001_WYG_036-8b>
人其餘皆降於賊無一人還徐者賊問降卒¶以彭城人
情計謀知其無備始有攻彭城之志乙¶亥龎勛引兵北
渡濉水踰山趣彭城其夕崔彦曽<md:KR2c0001_SBCK_036-7a>¶始知元密敗移牒鄰
道求救明日塞門選城中丁¶壯為守備内外震恐無復
固志或勸彦曽犇兖州¶彦曽怒曰吾為元帥城陷而死
職也立斬言者丁¶丑賊至城下衆六七千人鼓譟動地
民居在城外¶者賊皆慰撫無所侵擾由是人争歸之不
移時克¶羅城彦曽退保子城民助賊攻之推草車塞門
<pb:KR2c0001_WYG_036-9a>
而¶焚之城陷賊囚彦曽於彭城館執尹戡杜璋徐行¶儉
刳而剉之盡滅其族勛坐聽事盛陳兵衛文武¶將吏伏
謁莫敢仰視即日城中願附從者萬餘人¶戊寅勛召溫
庭皓使草表求節鉞庭皓曰此事甚¶大非頃刻可成請
還家徐草之勛許之明旦勛使<md:KR2c0001_SBCK_036-7b>¶趣之庭皓來見勛曰昨
日所以不即拒者欲一見¶妻子耳今已與妻子别謹來
就死勛熟視笑曰書¶生敢爾不畏死邪龎勛能取徐州
何患無人草表¶遂釋之有周重者毎以才略自負勛迎
<pb:KR2c0001_WYG_036-9b>
為上客重¶為勛草表稱臣之一軍乃漢室興王之地頃
因節¶度刻削軍府刑賞失中遂致迫逐陛下奪其節¶制
翦滅一軍或死或流寃横無數今聞本道復欲¶誅夷將
士不勝痛憤推臣權兵馬留後彈壓十萬¶之師撫有四
州之地臣聞見利乘時帝王之資也¶臣見利不失遇時
不疑伏乞聖慈復賜旌節不然¶揮戈曵㦸詣闕非遲庚
辰遣押牙張琯奉表詣京<md:KR2c0001_SBCK_036-8a>¶師勛以許佶為都虞候趙可
立為都遊奕使黨與¶各補牙職分將諸軍又遣舊將劉
<pb:KR2c0001_WYG_036-10a>
行及將千五百¶人屯濠州李圓將二千人屯泗州梁丕
將千人屯¶宿州自餘要害縣鎮悉繕完戍守徐人謂旌
節之¶至不過旬月願效力獻策者遠近輻湊乃至光蔡¶
淮浙兖鄆沂密羣盗皆倍道歸之闐溢郛郭旬日¶間米
斗直錢二百勛詐為崔彦曽請翦滅徐州表¶其畧曰一
軍暴卒盡可翦除五縣愚民各宜配𨽻¶又作詔書依所
請傳布境内徐人信之皆歸怨¶朝廷曰微桂州將士回
戈吾徒悉為魚肉矣劉行¶及引兵至渦口道路附從者
<pb:KR2c0001_WYG_036-10b>
増倍濠州兵纔數百<md:KR2c0001_SBCK_036-8b>¶刺史盧望回素不設備不知所為
乃開門具牛酒¶迎之行及入城囚望回自行刺史事泗
州刺史杜¶慆聞勛作亂完守備以待之且求救於江淮
李圓¶遣精卒百人先入泗州慆封府庫遣人迎勞誘之
入¶城悉誅之明日圓至即引兵圍城城上矢石雨下¶賊
死者數百乃歛兵屯城西勛以泗州當江淮之¶衝益發
兵助圓攻之衆至萬餘終不能克　初朝¶廷聞龎勛自
任山還趣宿州遣高品康道偉齎敕¶書撫慰之十一月
<pb:KR2c0001_WYG_036-11a>
道偉至彭城勛出郊迎自任山¶至子城三十里大陳甲
兵號令金鼓響震山谷城¶中丁壯悉驅使乗城宴道偉
於毬場使人詐為羣<md:KR2c0001_SBCK_036-9a>¶盗降者數千人諸寨告㨗者數十
輩復作求節鉞¶表附道偉以聞　初辛雲京之孫讜寓
居廣陵喜¶任俠年五十不仕與杜慆有舊聞龎勛作亂
詣泗¶州勸慆挈家避之慆曰安平享其祿位危難棄其¶
城池吾不為也且人各有家誰不愛之我獨求生¶何以
安衆誓與將士共死此城耳讜曰公能如是¶僕與公同
<pb:KR2c0001_WYG_036-11b>
死乃還廣陵與其家訣壬辰復如泗州¶時民避亂扶老
攜幼塞塗而來見讜皆止之曰人¶皆南走子獨北行取
死何為讜不應至泗州賊已¶至城下讜急棹小舟得入
慆即署團練判官城中危¶懼都押牙李雅有勇略為慆
設守備帥衆鼓譟四<md:KR2c0001_SBCK_036-9b>¶出撃賊退屯徐城衆心稍安龎勛
募人為兵人¶利於剽掠争赴之至父遣其子妻勉其夫
皆斷鉏¶首而鋭之執以應募鄰道聞勛據徐州各遣兵
戍¶守要害而官軍尚少賊衆日滋官軍數不利賊遂¶破
<pb:KR2c0001_WYG_036-12a>
魚臺等近十縣宋州東有磨山民逃匿其上勛¶遣其將
張𤣥稔圍之㑹旱山泉竭數萬口皆渴死¶或説勛曰留
後止欲求節鉞當恭順盡禮以事天¶子外戢士卒内撫
百姓庶幾可得勛雖不能用然¶國忌猶行香饗士卒必
先西向拜謝癸卯勛聞敕¶使入境以為必賜旌節衆皆
賀明日敕使至但責¶崔彦曽及監軍張道謹貶其官勛
大失望遂囚敕<md:KR2c0001_SBCK_036-10a>¶使不聽歸詔以右金吾大將軍康承訓
為義成節¶度使徐州行營都招討使神武大將軍王晏
<pb:KR2c0001_WYG_036-12b>
權為¶徐州北面行營招討使羽林將軍戴可師為徐州¶
南面行營招討使大發諸道兵以𨽻三帥承訓奏¶乞沙
陀三部落使朱邪赤心及吐谷渾達靼契苾¶酋長各帥
其衆以自隨詔許之龎勛以李圓攻泗¶州久不克遣其
將吳逈代之丙午復進攻泗州晝¶夜不息時敕使郭厚
本將淮南兵千五百人救泗¶州至洪澤畏賊彊不敢進
辛讜請徃求救杜慆許¶之丁未夜乘小舟潛度淮至洪
澤説厚本厚本不¶聽比明復還己酉賊攻城益急欲焚
<pb:KR2c0001_WYG_036-13a>
水門城中幾<md:KR2c0001_SBCK_036-10b>¶不能禦讜請復徃求救慆曰前徃徒還今
徃何益¶讜曰此行得兵則生返不得則死之慆與之泣
别¶讜復乘小舟負戸突圍出見厚本為陳利害厚本¶將
從之淮南都將袁公弁曰賊勢如此自保恐不¶足何暇
救人讜抜劒瞋目謂公弁曰賊百道攻城¶陷在朝夕公
受詔救援而逗留不進豈惟上負國¶恩若泗州不守則
淮南遂為冦場公詎能獨存邪¶我當殺公而後死耳起
欲擊之厚本趨抱止之公¶弁僅免讜乃回望泗州慟哭
<pb:KR2c0001_WYG_036-13b>
終日士卒皆為之流¶涕厚本乃許分五百人與之仍問
將士將士皆願¶行讜舉身自擲叩頭以謝將士遂帥之
抵淮南岸<md:KR2c0001_SBCK_036-11a>¶望賊方攻城有軍吏言曰賊勢似已入城還
去則¶便讜逐之攬得其髻舉劒撃之士卒共救之曰予¶
五百人判官不可殺也讜曰臨陳妄言惑衆必不¶可捨
衆請不能得乃共奪之讜素多力衆不能奪¶讜曰將士
但登舟我則捨此人衆競登舟乃捨之¶士卒有回顧者
則斫之驅至淮北勒兵撃賊慆於¶城上布兵與之相應
<pb:KR2c0001_WYG_036-14a>
賊遂敗走鼔譟逐之至晡而¶還龎勛遣其將許佶將精
兵數千助吳迥攻泗州¶劉行及自濠州遣其將王𢎞立
引兵㑹之戊午鎮¶海節度使杜審權遣都頭翟行約將
四千人救泗¶州己未行約引兵至泗州賊逆擊於淮南
圍之城<md:KR2c0001_SBCK_036-11b>¶中兵少不能救行約及士卒盡死先是令狐綯
遣¶李湘將兵數千救泗州與郭厚本袁公弁合兵屯¶都
梁城與泗州隔淮相望賊既破翟行約乗勝遂¶圍之十
二月甲子李湘等引兵出戰大敗賊遂陷¶都梁城執湘
<pb:KR2c0001_WYG_036-14b>
及郭厚本送徐州據淮口漕驛路絶¶康承訓軍於新興
賊將姚周屯柳子出兵拒之時¶諸道兵集者纔萬人承
訓以衆寡不敵退屯宋州¶龎勛以為官軍不足畏乃分
遣其將丁從實等各¶將數千人南寇舒廬北侵沂海破
沐陽下蔡烏江¶巢縣攻陷滁州殺刺史高錫望又冦和
州刺史崔¶雍遣人以牛酒犒之引賊登樓共飲命軍士
皆釋<md:KR2c0001_SBCK_036-12a>¶甲指所愛二人為子弟乞全之其餘惟賊所處賊¶
遂大掠城中殺士卒八百餘人泗州援兵既絶糧¶且盡
<pb:KR2c0001_WYG_036-15a>
人食薄粥閏月己亥辛讜言於杜慆請出求¶救於淮浙
夜帥敢死士十人執長柯斧乗小舟潛¶徃斫賊水寨而
出明旦賊乃覺之以五舟遮其前¶以五千人夾岸追之
賊舟重行遲讜舟輕行疾力¶鬬三十餘里乃得免癸卯
至揚州見令狐綯甲辰¶至潤州見杜審權時泗州久無
聲問或傳已陷讜¶既至審權乃遣押牙趙翼將甲士二
千人與淮南¶共輸米五千斛鹽五百斛以救泗州戴可
師將兵¶三萬渡淮轉戰而前賊盡棄淮南之守可師欲
<pb:KR2c0001_WYG_036-15b>
先<md:KR2c0001_SBCK_036-12b>¶奪淮口後救泗州壬申圍都梁城城中賊少拜於¶城
上曰方與都頭議出降可師為之退五里賊夜¶遁明旦
惟空城可師恃勝不設備是日大霧濠州¶賊將王𢎞立
引兵數萬疾徑掩至縱擊官軍官軍¶不及成列遂大敗
將士觸兵及溺淮死得免者纔¶數百人亡器械資糧車
馬以萬計賊傳可師及監¶軍將校首於彭城龎勛自謂
無敵於天下作露布¶散示諸寨及鄉村於是淮南士民
震恐徃徃避地¶江左令狐綯畏其侵軼遣使詣勛説諭
<pb:KR2c0001_WYG_036-16a>
許奏請¶節鉞勛乃息兵俟命由是淮南稍得收散卒修守¶
備時汴路既絕江淮徃來者皆出壽州賊既破戴<md:KR2c0001_SBCK_036-13a>¶可師
乘勝圍壽州掠諸道貢獻及商人貨其路復¶絶勛益自
驕日事遊宴周重諌曰自古驕滿奢逸¶得而復失成而
復敗多矣况未得未成而為之者¶乎諸道兵大集於宋
州徐州始懼應募者益少而¶諸寨求益兵者相繼勛乃
使其黨散入鄉村驅人¶為兵又見兵已及數萬人資糧
匱竭乃歛富室及¶商旅財什取其七八坐匿財夷宗者
<pb:KR2c0001_WYG_036-16b>
數百家又與¶勛同舉兵於桂州者尤驕暴奪人資財掠
人婦女¶勛不能制由是境内之民皆厭苦之不聊生矣
王¶晏權兵數退衂朝廷命泰寧節度使曹翔代晏權¶為
徐州北面招討使前天雄節度使何全皥遣其<md:KR2c0001_SBCK_036-13b>¶將薛尤
將兵萬三千人討龎勛翔軍於滕沛尤軍¶於豐蕭¶
十年春正月康承訓將諸道軍七萬餘人屯柳子¶之西
自新興至鹿塘三十里壁壘相屬徐兵分戌¶四境城中
不及數千人龎勛始懼民多穴地匿其¶中勛遣人搜掘
<pb:KR2c0001_WYG_036-17a>
為兵日不過得三二十人勛將孟¶敬文守豐縣狡猂而
兵多謀貳於勛自為符讖勛¶聞之㑹魏博攻豐勛遣腹
心將將三千助敬文守¶豐敬文與之約共擊魏博軍且
譽其勇使為前鋒¶新軍既與魏博戰敬文引兵退走新
軍盡没勛乃¶遣使紿之曰王𢎞立已克淮南留後欲自
徃鎮之<md:KR2c0001_SBCK_036-14a>¶悉召諸將欲選一人可守徐州者敬文喜即馳
詣¶彭城未至城數里勛伏兵擒之辛酉殺之　徐賊¶冦
海州時諸道兵戍海州者已數千人斷賊所過¶橋柱而
<pb:KR2c0001_WYG_036-17b>
弗殊仍伏兵要害以待之賊過橋崩蒼黄¶散亂伏兵發
盡殪之其攻壽州者復為南道軍所¶破斬獲數千人辛
讜以浙西之軍至楚州敕使張¶存誠以舟助之徐賊水
陸布兵鎖斷淮流浙西軍¶憚其彊不敢進讜曰我請為
前鋒勝則繼之敗則¶汝走猶不可讜乃募選軍中敢死
士數十人牒補¶職名先以米舟三艘鹽舟一艘乗風逆
流直進賊¶夾攻之矢著舟板如急雨及鎖讜帥衆死戰
斧斷<md:KR2c0001_SBCK_036-14b>¶其鎖乃得過城上人喧呼動地杜慆及將佐皆泣
<pb:KR2c0001_WYG_036-18a>
迎之乙酉城上望見舟師張㠶自東來識其旗浙¶西軍
也去城十餘里賊列火船拒之㠶止不進慆¶令讜帥死
士出迎之乗戰艦衝賊陳而過見張存¶誠帥米舟九艘
曰將士在道前却存誠屢欲自殺¶僅得至此今又不進
讜揚言賊不多甚易與耳帥¶衆揚旗鼓譟而前賊見其
勢猛鋭避之遂得入城¶　　二月康承訓使朱邪赤
心將沙陀三千騎為¶前鋒陷陳却敵十鎮之兵伏其
驍勇承訓嘗引麾¶下千人濟渙水賊伏兵圍之赤心
<pb:KR2c0001_WYG_036-18b>
帥五百騎奮檛¶衝圍拔出承訓賊勢披靡因合擊敗
之承訓數與<md:KR2c0001_SBCK_036-15a>¶賊戰賊軍屢敗王𢎞立自務淮口之㨗
請獨將所¶部三萬人破承訓龎勛許之己亥𢎞立引
兵度濉¶水夜襲鹿唐寨黎明圍之𢎞立與諸將臨望
自謂¶功在漏刻沙陀左右突圍出入如飛賊紛擾移
避¶沙陀縱騎蹂之寨中諸軍争出奮擊賊大敗官軍¶
蹙之於濉水溺死者不可勝紀自鹿塘至襄城伏¶尸
五十里斬首二萬餘級𢎞立單騎走免所驅掠¶平民皆
<pb:KR2c0001_WYG_036-19a>
散走山谷不復還營委棄資糧器械山積¶時有敕諸軍
破賊得農民皆釋之自是賊毎與官¶軍遇其驅掠之民
先自潰龎勛許佶以𢎞立驕惰¶致敗欲斬之周重為之
説勛曰𢎞立再勝未賞一<md:KR2c0001_SBCK_036-15b>¶敗而誅之棄功録過為敵報
讎諸將咸懼矣不若¶赦之責其後效勛乃釋之𢎞立收
散卒纔得數百¶人請取泗州以補過勛益其兵而遣之
　　三月¶康承訓既破王𢎞立進逼柳子與姚周一月
之間¶數十戰丁亥周引兵度水官軍急撃之周退走官
<pb:KR2c0001_WYG_036-19b>
軍追之遂圍柳子㑹大風四面縱火賊棄寨走沙¶陀以
精騎邀之屠殺殆盡自柳子至芳城死者相¶枕斬其將
劉豐周將麾下數十人犇宿州宿州守¶將梁丕素與之
有隙開城聽入執而斬之龎勛聞¶之大懼與許佶議自
將出戰周重泣言於勛曰柳¶子地要兵精姚周勇敢有
謀今一旦覆沒危如累<md:KR2c0001_SBCK_036-16a>¶卵不若遂建大號悉兵四出決
死力戰又勸殺崔¶彦曽以絶人望術士曹君長亦言徐
州山川不容¶兩帥今觀察使尚在故留後未興賊黨皆
<pb:KR2c0001_WYG_036-20a>
以為然¶夏四月壬辰勛殺彦曽及監軍張道謹宣慰使
仇¶大夫僚佐焦璐溫庭皓等并其親屬賓客僕妾皆¶死
斷淮南監軍郭厚本都押衙李湘手足以示康承¶訓軍
勛乃集衆揚言曰勛始望國恩庶全臣節今¶日之事前
志已乖自此勛與諸軍真反者也當掃¶境内之兵戮力
同心轉敗為功耳衆皆稱善於是¶命城中男子悉集毬
場仍分遣諸將比屋大索敢¶匿一男子者族其家選丁
壯得三萬人更造旗幟<md:KR2c0001_SBCK_036-16b>¶給以精兵許佶等共推勛為天
<pb:KR2c0001_WYG_036-20b>
冊將軍大㑹明王¶勛辭王爵先是辛讜復自泗州引驍
勇四百人迎¶糧於楊潤賊夾岸攻之轉戰百里乃得出
至廣陵¶止于公館不敢歸家舟載鹽米二萬石錢萬三
千¶緡乙未還至斗山賊將王𢎞芝帥衆萬餘拒之於¶盱
&KR0455;密布戰艦百五十艘以塞淮流又縱火船逆¶之讜命
以長义托過自卯戰及未衆寡不敵官軍¶不利賊縛木
於戰艦旁出四五尺為戰棚讜命勇¶士乗小舟入其下
矢刃所不能及以槍揭火牛焚¶之戰艦既然賊皆潰走
<pb:KR2c0001_WYG_036-21a>
官軍乃得過入城　　龎勛¶以父舉直為大司馬與許
佶等留守徐州或曰將<md:KR2c0001_SBCK_036-17a>¶軍方耀兵威不可以父子之親
失上下之節乃令¶舉直趨拜於庭勛據案而受之時魏
博屢圍豐縣¶龎勛欲先擊之丙申引兵發徐州　　龎
勛夜至豐¶縣潛入城魏博軍皆不之知魏博分為五寨
其近¶城者屯數千人勛縱兵圍之諸寨救之勛伏兵要¶
路殺官軍二千人餘皆返走賊攻寨不克至夜解¶圍去
官軍畏其衆且聞勛自來諸寨皆宵潰曹翔¶方圍滕縣
<pb:KR2c0001_WYG_036-21b>
聞魏慱敗引兵退保兖州賊悉毁其城¶柵運其資糧傳
檄徐州盛自誇大謂官軍為國賊云¶　馬舉將精兵三
萬救泗州乙巳分軍三道度淮¶至中流大譟聲聞數里
賊大驚不測衆寡歛兵屯<md:KR2c0001_SBCK_036-17b>¶城西寨舉就圍之縱火焚柵
賊衆大敗斬首數千¶級王𢎞立死吳迥退保徐州泗州
之圍始解泗州¶被圍凡七月守城者不得寐面目皆生
瘡　龐勛¶留豐縣數日欲引兵西擊康承訓或曰天時
向暑¶蠶麥方急不若且休兵聚食然後圖之或曰將軍
<pb:KR2c0001_WYG_036-22a>
出師數日擢七萬之衆西軍震恐乘此聲勢彼破¶走必
矣時不可失龎舉直以書勸勛乘勝進軍勛¶意遂決丁
未發豐縣庚戍至蕭約襄城留武小睢¶諸寨兵合五六
萬人以二十九日遲明攻柳子淮¶南敗卒在賊中者逃
詣康承訓告以其期承訓得¶先為之備秣馬整衆設伏
以待之丙辰襄城等兵<md:KR2c0001_SBCK_036-18a>¶先至柳子遇伏敗走龎勛既自
失期遽引兵自三¶十里外赴之比至諸寨已敗勛所將
皆市井白徒¶覩官軍勢盛皆不戰而潰承訓命諸將急
<pb:KR2c0001_WYG_036-22b>
追之以¶騎兵邀其前步卒蹙其後賊狼狽不知所之自
相¶蹈藉僵尸數十里死者數萬人勛解甲服布襦而¶遁
收散卒纔及三千人歸彭城使其將張實分諸¶寨兵屯
第城驛勛初起下邳土豪鄭鎰聚衆三千¶自備資糧器
械以應之勛以為將謂之義軍五月¶沂州遣軍圍下邳
勛命鎰救之鎰帥所部來降¶　　六月馬舉自泗州引
兵攻濠州抜招義鍾離定¶遠劉行及設寨於城外以拒
守舉先遣輕騎挑戰<md:KR2c0001_SBCK_036-18b>¶賊見其衆少争出寨西擊之舉引
<pb:KR2c0001_WYG_036-23a>
大軍數萬自它¶道擊其東南遂焚其寨賊入固守舉塹
其三面而¶圍之北面臨淮賊猶得與徐州通龎勛遣吳
逈助¶行及守濠州屯兵北津以相應舉遣别將度淮擊¶
之斬獲數千人平其寨　曹翔之退屯兗州也留¶滄州
卒四千人戍魯橋卒擅還翔曰以龎勛作亂¶故討之今
滄卒不從約束是自亂也勒兵迎之圍¶於兖州城外擇
違命者二千人悉誅之朝廷聞魏¶博軍敗以將軍宋威
為徐州西北面招討使將兵¶三萬屯於豐蕭之間翔復
<pb:KR2c0001_WYG_036-23b>
引兵㑹之　秋七月康承¶訓克臨渙殺獲萬人遂抜襄城
留武小雎等寨曹<md:KR2c0001_SBCK_036-19a>¶翔抜滕縣進擊豐沛賊諸寨戍兵多
相帥逃匿保¶據山林賊抄掠者過之輙為所殺而五八
村尤甚¶有陳全裕者為之帥凡叛勛者皆歸之衆至數
千¶人戰守之具皆備環地數十里賊莫敢近康承訓¶遣
人招之遂舉衆來降賊黨益離蘄縣土豪李衮¶殺賊守
將舉城降於承訓沛縣守將李直詣彭城¶計事禆將朱
玫舉城降於曹翔直自彭城還玫逆¶擊走之翔發兵戍
<pb:KR2c0001_WYG_036-24a>
沛攻邠州人也勛遣其將孫章¶許佶各將數千人攻陳
全裕朱玟皆不克而還康¶承訓乘勝長驅技第城進抵
宿州之西築城而守¶之龎勛憂懼不知所為但禱神飯
僧而已　初龎<md:KR2c0001_SBCK_036-19b>¶勛怒梁丕專殺姚周黜之使徐州舊將
張𤣥稔代¶之治州事以其黨張儒張實等將城中兵數
萬拒¶官軍儒等列寨數重於城外環水自固康承訓圍¶
之張實夜遣人潛出以書白勛曰今國兵盡在城¶下西
方必虚將軍宜引兵出其不意掠宋亳之郊¶彼必解圍
<pb:KR2c0001_WYG_036-24b>
而西將軍設伏要害迎擊其前實等出¶城中兵蹙其將
破之必矣時曹翔使朱玫擊豐破¶之乘勝攻徐城下邳
皆抜之斬獲萬計勛方憂懼¶欲走得實書即從其䇿使
龎舉直許佶守徐州引¶兵而西　　八月壬子康承訓焚外
寨張儒等入保羅¶城官軍攻之死者數千人不能克承
訓患之遣辯<md:KR2c0001_SBCK_036-20a>¶士於城下招諭之張𤣥稔甞戍邊有功雖
脅從於¶賊心常憂憤時將所部兵守子城夜召所親數
十¶人謀歸國因稍令布諭協同者衆乃遣腹心張臯¶夜
<pb:KR2c0001_WYG_036-25a>
出以狀白承訓約期殺賊將舉城降至日請立¶青旌為
應使衆心無疑承訓大喜從之　　九月丁巳¶張儒等飲酒
於柳溪亭𤣥稔使部將董厚等勒兵¶於亭西𤣥稔先躍
馬而前大呼曰龎勛已梟首於¶僕射寨中此輩何得尚
存士卒競進遂斬張儒等¶數十人城中大擾𤣥稔諭以
歸國之計及暮而定¶戊午開門出降𤣥稔見承訓肉袒
膝行涕泣謝罪¶承訓慰勞即宣敕拜御史中丞賜遺甚
厚𤣥稔復<md:KR2c0001_SBCK_036-20b>¶進言今舉城歸國四遠未知請詐為城陷引
<pb:KR2c0001_WYG_036-25b>
衆趨¶符離及徐州賊黨不疑可盡擒也承訓許之宿州¶
舊兵三萬承訓益以數百騎皆賞勞而遣之𤣥稔¶復入
城暮發平安火如常日己未向晨𤣥稔積薪¶數千束縱
火焚之如城陷軍潰之狀直趨符離符¶離納之既入斬
其守將號令城中皆聽命収其兵¶復得萬人北趨徐州
龎舉直許佶聞之嬰城拒守¶辛酉𤣥稔至彭城引兵圍
之按兵未攻先諭城上¶人曰朝廷惟誅逆黨不傷良人
汝曹奈何為賊城¶守若尚狐疑須臾之間同為魚肉矣
<pb:KR2c0001_WYG_036-26a>
於是守城者¶稍稍棄甲投兵而下崔彦曽故吏路審中
開門納<md:KR2c0001_SBCK_036-21a>¶官軍龎舉直許佶帥其黨保子城日昃賊自北¶
門出𤣥稔遣兵追之斬舉直佶首餘黨多赴水死¶悉捕
戍桂州者親族斬之死者數千人徐州遂平¶龎勛將兵
二萬自石山西出所過焚掠無遺庚申¶承訓始知之引
步騎八萬西擊之使朱邪赤心將¶數千騎為前鋒勛襲
宋州陷其南城刺史鄭處沖¶守其北城賊知有備捨去
度汴南掠亳州沙陀追¶及之勛引兵循溪水而東將歸
<pb:KR2c0001_WYG_036-26b>
彭城為沙陀所逼¶不暇飲食至蘄將濟水李衮發橋勒
兵拒之賊惶¶惑不知所之至故縣西官軍大集縱擊殺
賊近萬¶人餘皆溺死降者纔及千人勛亦死而人莫之
識<md:KR2c0001_SBCK_036-21b>¶數日乃獲其尸賊宿遷等諸寨皆殺其守將而降¶宋
威亦取蕭縣吳迥獨守濠州不下　冬十月以張¶𤣥稔為
右驍衛大將軍御史大夫馬舉攻濠州自¶夏及冬不克
城中糧盡殺人而食之守軍深塹重¶圍以守之辛丑夜
吳迥突圍走舉勒兵追之殺獲¶殆盡迥死於招義以康
<pb:KR2c0001_WYG_036-27a>
承訓為河東節度使同平¶章事以杜慆為義成節度使
上嘉朱邪赤心之功¶置大同軍於雲州以赤心為節度
使召見留為左¶金吾上將軍賜姓名李國昌賞賚甚厚
以辛讜為¶亳州刺史讜在泗州犯圍出迎兵糧徃返凡
十二¶及除亳州上表言臣之功非杜慆不能成也賜和<md:KR2c0001_SBCK_036-22a>¶州刺史崔雍自盡家屬流康州兄弟五人皆遠貶¶
十一年夏四月徐賊餘黨猶相聚閭里為羣盗散¶居兖
鄆青齊之間詔徐州觀察使夏侯曈招諭之¶　　五月
<pb:KR2c0001_WYG_036-27b>
上令百官議處置徐州之宜　　六月丙午¶太子少傅
李膠等狀以為徐州雖屢搆禍亂未必¶比屋頑凶盖由
統御失人是致姦囘乘釁今使名¶雖降兵額尚存以為
支郡則粮餉不給分隸别籓¶則人心未服或舊惡相濟
更成披猖惟泗州曏因¶攻守結釁已深宜有更張庶為
兩便詔從之徐州¶依舊為觀察使統徐濠宿三州為團
練使割隸淮¶南　　冬十一月丁卯復以徐州為感化
軍節度<md:KR2c0001_SBCK_036-22b>¶
<pb:KR2c0001_WYG_036-28a>
　　回鶻叛服¶
唐𤣥宗開元四年突厥黙啜北擊拔曵固大破之¶於獨
樂水黙啜恃勝不設備拔曵固迸卒頡質略¶斬之黙啜
之子小可汗立骨咄禄之子闕特勒擊¶殺之立其兄左
賢王黙棘連是為毗伽可汗¶
二十二年冬十二月突厥毗伽可汗為其大臣梅¶録啜
所毒而死其弟登利可汗立¶
二十七年秋七月登利從叔判闕特勒攻殺登利¶立毗
<pb:KR2c0001_WYG_036-28b>
伽可汗之子為可汗俄為骨咄葉護所殺骨¶咄葉護自
立為可汗上以突厥内亂命左羽林將¶軍孫老奴招諭
回紇葛邏禄抜悉密等部落<md:KR2c0001_SBCK_036-23a>¶天寳元年突厥抜悉密回紇葛邏禄三部共攻骨¶咄葉
護殺之推抜悉密酋長為頡跌伊施可汗回¶紇葛邏禄
自為左右葉䕶突厥餘衆共立判闕特¶勒之子為烏蘇
米施可汗　　回紇葉護骨力裴¶羅遣使入貢賜爵奉
義王
<pb:KR2c0001_WYG_036-29a>
三載秋八月抜悉密攻斬突厥烏蘇可汗傳首京¶師國
人立其弟鶻隴匐白眉特勒是為白眉可汗¶於是突厥
大亂敕朔方節度使王忠嗣出兵乘之¶㑹回紇葛邏禄
共攻抜悉密頡跌伊施可汗殺之¶回紇骨力裴羅自立
為骨咄禄毗伽闕可汗遣使¶言狀上冊拜裴羅為懐仁
可汗於是懐仁南據突<md:KR2c0001_SBCK_036-23b>¶厥故地立牙帳於烏德犍山舊
統藥邏葛等九姓¶其後又併抜悉密葛邏禄凡十一部
各置都督毎¶戰則以二客部為先
<pb:KR2c0001_WYG_036-29b>
四載回紇懐仁可汗撃突厥白眉可汗殺之回紇¶斥地
愈廣東際室韋西抵金山南跨大漠盡有突¶厥故地懐
仁卒子磨延啜立號葛勒可汗¶
肅宗至德元載安禄山之反也回紇可汗遣使請¶助國
討賊宴賜而遣之　上欲借兵於外夷以張¶軍勢以豳
王守禮之子承寀為敦煌王與僕固懐¶恩使于回紇以
請兵敦煌王承寀至回紇牙帳回¶紇可汗以女妻之遣
其貴臣與承寀及僕固懐恩<md:KR2c0001_SBCK_036-25a>¶偕來見上於彭原上厚禮
<pb:KR2c0001_WYG_036-30a>
其使者而歸之賜回紇女號毗伽公主　回紇可汗遣
其臣葛邏支將兵入援先以二千騎奄至范陽城下十
一月戊午回紇至帶汗谷與郭子儀軍合辛酉與同羅
及叛胡戰於榆林河北大破之斬首三萬捕虜一萬河
曲皆平
二載懐仁可汗遣其子葉護將精兵四千餘人來至鳳
翔上引見宴賜勞予惟其所欲　初上欲速得京師與
回紇約曰克城之日土地士庻歸唐金帛子女皆歸回
<pb:KR2c0001_WYG_036-30b>
紇大軍入西京葉護欲如約廣平王俶拜於葉護馬前
曰今始得西京若遽俘掠則東京之人皆為賊固守願
至東京如約葉護下馬¶答拜跪捧王足曰當為殿下徑
徃東京胡虜見俶¶拜者皆泣曰廣平王真華夷主(二事/詳見)
(安史/之亂)　　冬¶十月壬戌廣平王俶入東京回紇意猶未
厭俶患¶之父老請率羅錦萬匹以賂回紇回紇乃止
十¶一月己丑以回紇葉護為司空忠義王歳遺回紇¶絹
二萬匹使就朔方軍受之
<pb:KR2c0001_WYG_036-31a>
乾元元年秋七月丁亥冊命回紇可汗曰英武威¶遠毗
伽闕可汗以上㓜女寧國公主妻之以殿中¶監漢中王
瑀為冊禮使右司郎中李巽副之命左¶僕射裴冕送公
主至境上戊子又以司勳員外郎<md:KR2c0001_SBCK_036-25b>¶鮮于叔明為瑀副叔
明仲通之弟也甲子上送寧¶國公主至咸陽公主辭訣
曰國家事重死且無恨¶上流涕而還瑀等至回紇牙帳
可汗衣赭袍胡㡌¶坐帳中榻上儀衛甚盛引瑀等立於
帳外瑀不拜¶而立可汗曰我與天可汗兩國之君君臣
<pb:KR2c0001_WYG_036-31b>
有禮何¶得不拜瑀與叔明對曰曏者唐與國為昏皆以¶
宗室女為公主今天子以可汗有功自以所生女¶妻可
汗恩禮至重可汗奈何以子婿傲婦翁坐榻¶上受冊命
邪可汗改容起受册命明日立公主為¶可敦舉國皆喜
　　八月回紇遣其臣骨啜特勒¶及帝德將驍騎三千
助討安慶緒上命朔方左武<md:KR2c0001_SBCK_036-26a>¶鋒使僕固懐恩領之¶
二年春三月甲申回紇骨啜特勒帝德等十五人¶自相
州犇還西京上宴之於紫宸殿賞賜有差庚¶寅骨啜特
<pb:KR2c0001_WYG_036-32a>
勒等辭還行營　　夏四月回紇毗伽¶闕可汗卒長子
葉護先遇殺國人立其少子是為¶登里可汗回紇欲以
寧國公主為殉公主曰回紇¶慕中國之俗故娶中國女
為婦若欲從其本俗何¶必結昏萬里之外邪然亦為之
𠢐面而哭　　秋¶八月回紇以寧國公主無子聽歸丙
辰至京師¶
寳應元年秋九月上遣中使劉清潭使於回紇且¶徵兵
討史朝義回紇已為朝義所誘有輕唐之志<md:KR2c0001_SBCK_036-26b>¶上遣僕固
<pb:KR2c0001_WYG_036-32b>
懐恩徃見之可汗悦遣使上表請助國¶討賊(詳見安/史之亂)
　冬十月以雍王适為天下兵馬¶元帥丙寅上命僕固
懐恩與母妻俱詣行營雍王¶适至陜州回紇可汗屯於
河北适與僚屬從數十¶騎徃見之可汗責适不拜舞藥
子昂對以禮不當¶然回紇將車鼻曰唐天子與可汗約
為兄弟可汗¶於雍王叔父也何得不拜舞子昂曰雍王
天子長¶子今為元帥安有中國儲君向外國可汗拜舞
乎¶且兩宫在殯不應舞蹈力争久之車鼻遂引子昂¶魏
<pb:KR2c0001_WYG_036-33a>
琚韋少華李進各鞭一百以适年少未諳事遣¶歸營琚
少華一夕而死　戊辰諸軍發陜州僕固<md:KR2c0001_SBCK_036-27a>¶懐恩與回紇
左殺為前鋒回紇入東京肆行殺掠¶(詳見安/¶史之亂)
代宗廣德元年春閏正月己酉夜有回紇十五人¶犯含
光門突入鴻臚寺門司不敢遏　回紇登里¶可汗歸國
其部衆所過抄掠廪給小不如意輙殺¶人無所忌憚陳
鄭澤潞節度使李抱玉欲遣官屬¶置頓人人辭憚趙城
尉馬燧獨請行比回紇將至¶燧先遣人賂其渠帥約毋
<pb:KR2c0001_WYG_036-33b>
暴掠帥遺之旗曰有犯¶令者君自戮之燧取死囚為左
右小有違令立斬¶之回紇相顧失色涉其境者皆拱手
遵約束抱玉¶竒之　　七月冊回紇可汗為頡咄登密
施合俱<md:KR2c0001_SBCK_036-27b>¶録英義建功毗伽可汗可敦為娑墨光親麗華
毗¶伽可敦左右殺以下皆加封賞　僕固懐恩誘回¶紇
吐蕃俱入冦(事見僕固/¶懐恩之叛)
大厯三年回紇可敦卒秋七月庚辰以右散騎常¶侍蕭
昕為弔祭使回紇庭詰昕曰我於唐有大功¶唐奈何失
<pb:KR2c0001_WYG_036-34a>
信市我馬不時歸其直昕曰回紇之功¶唐已報久矣僕
固懐恩之叛回紇助之與吐蕃入¶冦逼我郊畿及懐恩
死吐蕃走然後回紇懼而請¶和我唐不忘前功加惠而
縱之不然匹馬不歸矣¶乃回紇負約豈唐失信邪回紇
慙厚禮而歸之¶
四年　初僕固懐恩死上憐其有功置其女宫中<md:KR2c0001_SBCK_036-28a>¶養以
為女回紇請以為可敦夏五月辛卯冊為崇¶徽公主嫁
回紇可汗壬辰遣兵部侍郎李涵送之¶涵奏祠部郎中
<pb:KR2c0001_WYG_036-34b>
虞鄉董晉為判官六月丁酉公主¶辭行至回紇牙帳回
紇來言曰唐約我為市馬既¶入而歸我賄不足我於使
人乎取之涵懼不敢對¶視晉晉曰吾非無馬而與爾為
市為爾賜不既多¶乎爾之馬歳至吾數皮而歸資邊吏
請致詰也天¶子念爾有勞故下詔禁侵犯諸戎畏我大
國之爾¶與也莫敢校焉爾之父子寧而畜馬蕃者非我
誰¶及之於是其衆皆環晉拜既又相帥南面序拜皆¶舉
兩手曰不敢有意大國<md:KR2c0001_SBCK_036-28b>¶
<pb:KR2c0001_WYG_036-35a>
七年春正月甲辰回紇使者擅出鴻臚寺掠人子¶女所
司禁之毆擊所司以三百騎犯金光朱雀門¶是日宫門
皆閉上遣中使劉清潭諭之乃止　秋¶七月癸巳回紇
使擅出鴻臚寺逐長安令邵説至¶含光門街奪其馬説
乘它馬而去弗敢争¶
八年回紇自乾元以來歲求和市毎一馬易四十¶縑動
至數萬匹馬皆駑瘠無用朝廷苦之所市多¶不能盡其
數回紇待遣繼至者常不絶於鴻臚至¶是上欲悦其意
<pb:KR2c0001_WYG_036-35b>
命盡市之秋七月辛丑回紇辭歸¶載賜遺及馬價共用
車千餘乘　　八月壬申回¶紇復遣使者赤心以馬萬
匹來求互市有司以<md:KR2c0001_SBCK_036-29a>¶回紇赤心馬多請市千匹郭子
儀以為如此逆其¶意太甚自請輸一歲俸為國市之上
不許　　十一月¶戊子命市六千匹¶
十年冬十二月回紇千騎冦夏州州將梁榮宗破¶之於
烏水郭子儀遣兵三千救夏州回紇遁去¶
十一年春二月辛巳増朔方五城戍兵以備回紇
<pb:KR2c0001_WYG_036-36a>
十三年春三月甲戌回紇使還過河中朔方軍士¶掠其
輜重因大掠坊市　　秋七月戊午郭子儀¶奏以回紇
猶在塞上邊人恐懼請遣邠州刺史渾¶瑊將兵鎮振武
軍從之回紇始去¶
十四年秋七月庚辰詔回紇諸胡在京師者各服<md:KR2c0001_SBCK_036-29b>¶其服
無得效華人先是回紇留京帥者常千人商¶胡偽服而
雜居者又倍之縣官日給饔餼殖貲産¶開第舍市肆美
利皆歸之日縱暴横吏不敢問或¶衣華服誘取妻妾故
<pb:KR2c0001_WYG_036-36b>
禁之¶
德宗建中元年　初回紇風俗朴厚君臣之等不¶甚異
故衆志專一勁健無敵及有功於唐唐賜遺¶甚厚登里
可汗始自尊大築宫殿以居婦人有粉¶黛文繡之飾中
國為之虚耗而虜俗亦壊及代宗¶崩上遣中使梁文秀
徃告哀登里驕不為禮九姓¶胡附回紇者説登里以中
國富饒今乘喪伐之可¶有大利登里從之欲舉國入冦
其相頓莫賀達干<md:KR2c0001_SBCK_036-30a>¶登里之從父兄也諌曰唐大國也無
<pb:KR2c0001_WYG_036-37a>
負於我吾前¶年侵太原獲牛馬數萬可謂大㨗而道遠
糧乏比¶歸士卒多徒行者今舉國深入萬一不㨗將安
歸¶乎登里不聽頓莫賀乘人心之不欲南冦也舉兵¶擊
殺之并九姓胡二千人自立為合骨咄禄毗伽¶可汗遣
其臣聿達干與梁文秀俱入見願為藩臣¶垂髪不剪以
待冊命乙卯命京兆少尹臨漳源休¶冊頓莫賀為武義
成功可汗　　秋八月甲午振¶武留後張光晟殺回紇
使者突董等九百餘人突董¶者武義可汗之叔父也代
<pb:KR2c0001_WYG_036-37b>
宗之世九姓胡常冒¶回紇之名雜居京師殖貨縱暴與
回紇共為公私<md:KR2c0001_SBCK_036-30b>¶之患上即位命突董盡帥其徒歸國輜
重甚盛至¶振武留數月厚求資給日食肉千斤它物稱
是縱¶樵牧者暴踐禾稼振武人苦之光晟欲殺回紇取¶
其輜重而畏其衆彊未敢發九姓胡聞其種族為¶新可
汗所誅多道亡突董防之甚急九姓胡不得¶亡又不得
歸乃密獻䇿於光晟請殺回紇光晟喜¶其黨類自離許
之上以陜州之辱(寳應元年德宗為元/帥時見回紇於¶陜州)心恨回紇光晟
<pb:KR2c0001_WYG_036-38a>
知上㫖乃奏稱回紇本種非¶多所輔以彊者羣胡耳今
聞其自相魚肉頓莫賀¶新立移地健有逆子及國相梅
録各擁兵數千人¶相攻國未定彼無財則不能使其衆
陛下不乘此<md:KR2c0001_SBCK_036-31a>¶際除之乃歸其人與之財正所謂借冦兵
資盗糧¶者也請殺之三奏上不許光晟乃使副將過其
館¶門故不為禮突董怒執而鞭之數十光晟勒兵掩¶擊
并羣胡盡殺之聚為京觀獨留二胡使歸國為¶證曰回
紇鞭辱大將且謀襲據振武故先事誅之¶上徵光晟為
<pb:KR2c0001_WYG_036-38b>
右金吾將軍遣中使王嘉祥徃致信¶幣回紇請得專殺
者以復讎上為之貶光晟為睦¶王傅以慰其意¶
三年張光晟之殺突董也上欲遂絕回紇召冊可¶汗使
源休還太原久之乃復遣休送突董及翳密¶施大小梅
録等四喪還其國可汗遣其宰相頡子<md:KR2c0001_SBCK_036-31b>¶思伽等迎之頡
子思伽坐大帳立休等於帳前雪¶中詰以殺突董之狀
欲殺者數四供待甚薄留五¶十餘日乃得歸可汗使人
謂之曰國人皆欲殺汝¶以償怨我意則不然汝國已殺
<pb:KR2c0001_WYG_036-39a>
突董等我又殺汝¶如以血洗血汚益甚耳今吾以水洗
血不亦善乎¶唐負我馬直絹百八十萬匹當速歸之遣
其散支¶將軍康赤心隨休入見休竟不得見可汗而還
己¶卯至長安詔以帛十萬匹金銀十萬兩償其馬直¶休
有口辯盧把恐其見上得幸乘其未至先除光¶禄卿¶
四年兩河之用兵也王武俊召回紇兵使絶李懐<md:KR2c0001_SBCK_036-32a>¶光等
糧道懐光等已西去而回紇達干將回紇千¶人雜虜二
千人適至幽州北境朱滔因説之欲與¶俱詣河南取東
<pb:KR2c0001_WYG_036-39b>
都應接朱泚許以河南子女金帛¶賂之滔娶回紇女為
側室回紇謂之朱郎且利其¶俘掠許之¶
興元元年夏五月乙亥李抱真王武俊距貝州三¶十里
而軍回紇達干見朱滔請戰回紇敗走(事見¶藩/鎮連兵)¶
貞元三年回紇合骨咄録可汗屢求和親且請昏¶上未
之許㑹邊將告乏馬無以給之李泌言於上¶曰陛下誠
用臣䇿數年之後馬賤於今十倍矣上<md:KR2c0001_SBCK_036-32b>¶曰何故對曰願
陛下推至公之心屈已狥人為社¶稷大計臣乃敢言上
<pb:KR2c0001_WYG_036-40a>
曰卿何自疑若是對曰臣願¶陛下北和回紇南通雲南
西結大食天竺如此則¶吐蕃自困馬亦易致矣上曰三
國當如卿言至於¶回紇則不可泌曰臣固知陛下如此
所以不敢早¶言為今之計當以回紇為先三國差緩耳
上曰唯¶回紇卿勿言泌曰臣備位宰相事有可否在陛
下¶何至不許臣言上曰朕於卿言皆聽之矣至於和¶回
紇宜待子孫於朕之時則固不可泌曰豈非以¶陜州之
恥邪上曰然韋少華等以朕之故受辱而¶死朕豈能忘
<pb:KR2c0001_WYG_036-40b>
之屬國家多難未暇報之和則決不<md:KR2c0001_SBCK_036-33a>¶可卿勿更言泌曰
害少華等乃牟羽可汗陛下即¶位舉兵入冦未出其境
今合骨咄録可汗殺之然¶則今可汗乃有功於陛下宜
受封賞又何怨邪其¶後張光晟殺突董等九百餘人合
骨咄録竟不敢¶殺朝廷使者然則合骨咄録固無罪矣
上曰卿以¶和回紇為是則朕固非邪對曰臣為社稷計
而言¶若茍合取容何以見肅宗代宗於天上上曰容朕¶
徐思之自是泌凡十五餘對未甞不論回紇事上¶終不
<pb:KR2c0001_WYG_036-41a>
許泌曰陛下既不許回紇和親願賜臣骸骨¶上曰朕非
拒諌但欲與卿較理耳何至遽欲去朕¶邪對曰陛下許
臣言理此固天下之福也上曰朕<md:KR2c0001_SBCK_036-33b>¶不惜屈己與之和但
不能負少華輩對曰以臣觀¶之少華輩負陛下非陛下
負之也上曰何故對曰¶昔回紇葉護將兵助討安慶緒
肅宗但令臣宴勞¶之於元帥府先帝未甞見也葉護固
邀臣至其營¶肅宗猶不許及大軍將發先帝始與相見
所以然¶者彼戎狄豺狼也舉兵入中國之腹不得不過
<pb:KR2c0001_WYG_036-41b>
為¶之防也陛下在陜冨於春秋少華輩不能深慮以¶萬
乘元子徑造其營又不先與之議相見之儀使¶彼得肆
其桀驁豈非少華輩負陛下邪死不足償¶責矣且香積
之㨗葉護欲引兵掠長安先帝親拜¶之於馬前以止之
葉護遂不敢入城當時觀者十<md:KR2c0001_SBCK_036-34a>¶萬餘人皆歎息曰廣平
王真華夷主也然則先帝¶所屈者少所伸者多矣葉護
乃牟羽之叔父也牟¶羽身為可汗舉全國之兵赴中原
之難故其志意¶驕矜敢責禮於陛下天資神武不為之
<pb:KR2c0001_WYG_036-42a>
屈當¶是之時臣不敢言其它若可汗留陛下於營中歡¶
飲十日天下豈得不寒心哉而天威所臨豺狼馴¶擾可
汗母捧陛下於貂裘叱退左右親送陛下乘¶馬而歸陛
下以香積之事觀之則屈己為是乎不¶屈為是乎陛下
屈於牟羽乎牟羽屈於陛下乎上¶謂李晟馬燧曰故舊
不宜相逢朕素怨回紇今聞¶泌言香積之事朕自覺少
理卿二人以為何如對<md:KR2c0001_SBCK_036-34b>¶曰果如泌所言則回紇似可恕
上曰卿二人復不¶與朕朕當奈何泌曰臣以為回紇不
<pb:KR2c0001_WYG_036-42b>
足怨曏來宰¶相乃可怨耳今回紇可汗殺牟羽其國人
有再復¶京城之勲夫何罪乎吐蕃幸國之災陷河隴數
千¶里之地又引兵入京城使先帝䝉塵於陜此乃百¶代
必報之讎况其贊普至今尚存宰相不為陛下¶别白言
此乃欲和吐蕃以攻回紇此為可怨耳上¶曰朕與之為
怨已久又聞吐蕃刼盟今徃與之和¶得無復拒我為夷
狄之笑乎對曰不然臣曩在彭¶原今可汗為胡禄都督
與今國相白婆帝皆從葉¶護而來臣待之頗親厚故聞
<pb:KR2c0001_WYG_036-43a>
臣為相而求和安有<md:KR2c0001_SBCK_036-35a>¶復相拒乎臣今請以書與之約稱
臣為陛下子毎¶使來不過二百人印馬不過千匹無得
擕中國人¶及商胡出塞五者皆能如約則主上必許和
親如¶此威加北荒旁讋吐蕃足以快陛下平昔之心矣¶
上曰自至德以來與為兄弟之國今一旦欲臣之¶彼安
肯和乎對曰彼思與中國和親久矣其可汗¶國相素信
臣言若其未諧但應再發一書耳上從¶之既而回紇可
汗遣使上表稱兒及臣凡泌所與¶約五事一皆聽命上
<pb:KR2c0001_WYG_036-43b>
大喜謂泌曰回紇何畏服卿¶如此對曰此乃陛下威靈
臣何力焉上曰回紇則¶既和矣所以招雲南大食天竺
奈何對曰回紇和<md:KR2c0001_SBCK_036-35b>¶則吐蕃已不敢輕犯塞矣次招雲南
則是斷吐蕃¶之右臂也雲南自漢以來臣屬中國楊國
忠無故¶擾之使叛臣于吐蕃苦於吐蕃賦役重未甞一
日¶不思復為唐臣也大食在西域為最彊自葱嶺盡¶西
海地幾半天下與天竺皆慕中國代與吐蕃為¶仇臣故
知其可招也癸亥遣回紇使者合闕將軍¶歸許以咸安
<pb:KR2c0001_WYG_036-44a>
公主妻可汗歸其馬價絹五萬疋¶
四年回紇合骨咄禄可汗得唐許昏甚喜遣其妹¶骨咄
禄毗伽公主及大臣妻并國相&KR0932;跌都督以¶下千餘人
來迎可敦辭禮甚恭曰昔為兄弟今為¶子壻半子也若
吐蕃為患子當為父除之因詈辱<md:KR2c0001_SBCK_036-36a>¶吐蕃使者以絶之冬十
月戊子回紇至長安可汗¶仍表請改回紇為回鶻許之
庚子冊命咸安公¶主加回鶻可汗號長壽天親可汗十一
月以刑部¶尚書關播為送咸安公主兼冊回鶻可汗使
<pb:KR2c0001_WYG_036-44b>
五年冬十二月庚午聞回鶻天親可汗薨戊寅遣¶鴻臚
卿郭鋒冊命其子為登里羅没密施俱禄忠¶貞毗伽可
汗先是安西北庭皆假道於回鶻以奏¶事故與之連和
北庭去回鶻尤近回鶻誅求無厭¶又有沙陀六千餘帳
與北庭相依及三葛禄白服¶突厥皆附於回鶻回鶻數
侵掠之吐蕃因葛禄白¶服之衆以攻北庭回鶻大相頡
干迦斯將兵救之<md:KR2c0001_SBCK_036-36b>¶六年回鶻忠貞可汗之弟弑忠貞而自立其大相¶頡干
<pb:KR2c0001_WYG_036-45a>
迦斯西擊吐蕃未還　夏四月次相率國人殺¶篡者而立
忠貞之子阿啜為可汗年十五　　回鶻¶頡干迦斯與
吐蕃戰不利吐蕃急攻北庭北庭人¶苦於回鶻誅求與
沙陀酋長朱邪盡忠皆降於吐¶蕃節度使楊襲古帥麾
下二千人犇西州　　六月頡¶干迦斯引兵還國次相恐其
有廢立與可汗皆出¶郊迎俯伏自陳擅立之狀曰今日
惟大相死生之¶盛陳郭鋒所齎國信悉以遺之可汗拜
且泣曰兒¶愚㓜若幸而得立惟仰食於阿多國政不敢
<pb:KR2c0001_WYG_036-45b>
豫也¶虜謂父為阿多頡干迦斯感其卑屈持之而哭遂<md:KR2c0001_SBCK_036-37a>¶執臣禮悉以所遺頒從行者己無所受國中由是¶稍安
秋頡干迦斯悉舉國兵數萬召楊襲古將復¶北庭又為
吐蕃所敗死者太半襲古收餘衆數百¶將還西州頡干
迦斯紿之曰且與我同至牙帳當¶送君還朝既而留不
遣竟殺之安西由是遂絶莫¶知存亡而西州猶為唐固
守葛禄乘勝取回鶻之¶浮圖川回鶻震恐悉遷西北部
落於牙帳之南以¶避之遣達北特勒梅録隨郭鋒偕來
<pb:KR2c0001_WYG_036-46a>
告忠貞可汗¶之喪且求冊命先是回鶻使者入中國禮
容驕慢¶刺史皆與之鈞禮梅録至豐州刺史李景略欲
以¶氣加之謂梅録曰聞可汗新没欲申弔禮景略先<md:KR2c0001_SBCK_036-37b>¶據
高壟而坐梅録俯僂前哭景略撫之曰可汗棄¶代助爾
哀慕梅録驕容猛氣索然俱盡自是回鶻¶使至皆拜景
畧於庭威名聞塞外冬十月辛亥郭¶鋒始自回鶻還¶
七年春二月癸卯遣鴻臚少卿庾鋌冊回鶻奉誠¶可汗¶
十一年夏四月回鶻奉誠可汗卒無子國人立其¶相骨
<pb:KR2c0001_WYG_036-46b>
咄禄為可汗骨咄禄本姓&KR0932;跌氏辯慧有勇¶略自天親
時典兵馬用事大臣諸酋長皆畏服之¶既為可汗冒姓
藥羅葛氏遣使來告喪自天親可¶汗以上子孫㓜穉者
皆内之闕庭　　五月庚寅<md:KR2c0001_SBCK_036-38a>¶遣秘書監張薦冊拜回鶻
可汗骨咄禄為騰里邏¶羽録没密施合胡禄毗伽懐信
可汗¶
順宗永貞元年回鶻懐信可汗卒遣鴻臚少卿孫¶杲臨
弔冊其嗣為騰里野合俱録毗伽可汗
<pb:KR2c0001_WYG_036-47a>
憲宗元和元年回鶻入貢始以摩尼皆來於中國¶置寺
處之其法日晏乃食食葷而不食湩酪回鶻¶信奉之可
汗或與議國事¶
三年春二月戊寅咸安大長公主薨于回鶻三月¶回鶻
騰里可汗卒　　夏五月丙午冊回鶻新可¶汗為愛登
里囉汨宻施合毗伽保義可汗¶
八年冬十月回鶻發兵度磧南自柳谷西擊吐蕃<md:KR2c0001_SBCK_036-38b>¶壬寅
振武天德軍奏回鶻數千騎至鸊鵜泉邊軍¶戒嚴
<pb:KR2c0001_WYG_036-47b>
九年春二月李吉甫奏請復置宥州以備回鶻上¶從之
先是回鶻屢請昏朝廷以公主出降其費甚¶廣故未之
許禮部尚書李絳上言以為回鶻凶彊¶不可無備淮西
窮蹙事要經營今江淮大縣歳所¶入賦有二十萬緡者
足以備降主之費陛下何愛¶一縣之賦不以羈縻勁虜
回鶻若得許昏必喜而¶無猜然後可以修城塹蓄甲兵
邊備既完得專意¶淮西功必萬全今既未降公主而虚
弱西城磧路¶無備更修天德以疑虜心萬一北邊有警
<pb:KR2c0001_WYG_036-48a>
則淮西<md:KR2c0001_SBCK_036-39a>¶遺醜復延歳月之命矣儻虜騎南牧國家非步
兵¶二萬騎五千則不足以抗禦借使一歳而勝之其¶費
豈特降主之比哉上不聽¶
十二年回鶻屢請尚公主有司計其費近五百萬¶緍時
中原方用兵故上未之許　　二月辛卯朔遣回¶鶻麾尼僧
等歸國命宗正少卿李誠使回鶻諭意¶以緩其期¶
十五年憲宗之末回鶻遣合達干來求昏尤切憲¶宗許
之二月癸卯朔遣合達干歸國
<pb:KR2c0001_WYG_036-48b>
穆宗長慶元年夏四月丙戌冊回鶻嗣君為登囉¶羽録
没密施句主毗伽崇德可汗　　五月丙申<md:KR2c0001_SBCK_036-39b>¶朔回鶻遣
都督宰相等五百餘人來迎公主　癸¶亥以太和長公
主嫁回鶻公主上之妹也吐蕃聞¶唐與回鶻婚六月辛
未冦青塞堡鹽州刺史李文¶悦擊却之戊寅回鶻奏以
萬騎出北庭萬騎出安¶西拒吐蕃以迎公主¶
二年裴度之討幽鎮也回鶻以兵從朝議以為不¶可遣
中使止之回鶻遣其臣李義節將三千人已¶至豐州北
<pb:KR2c0001_WYG_036-49a>
却之不從詔發繒帛七萬匹以賜之甲¶寅始還¶
四年回鶻崇德可汗卒弟曷薩特勒立¶
敬宗寳厯元年春三月辛酉遣司門郎中干人文<md:KR2c0001_SBCK_036-40a>¶冊回
鶻曷薩特勒為愛登里囉汨没密施合毗伽¶昭禮可汗¶
文宗太和六年春三月回鶻昭禮可汗為其下所¶殺從
子胡特勒立¶
七年夏四月丙戌冊回鶻新可汗為愛登里囉汨¶没密
施合句禄毗伽彰信可汗
<pb:KR2c0001_WYG_036-49b>
開成四年回鶻相安允合特勒柴革謀作亂彰信¶可汗
殺之相掘羅勿將兵在外以馬三百賂沙陀¶朱邪赤心
借其兵共攻可汗可汗兵敗自殺國人¶立㕎馺特勒為
可汗㑹嵗疫大雪羊馬多死回鶻¶遂衰赤心執宜之子
也<md:KR2c0001_SBCK_036-40b>¶五年　初伊吾之西焉耆之北有黠戛斯部落即¶古之
堅昆唐初結骨也後更號黠戛斯乾元中為¶回鶻所破
自是隔閡不通中國其君長曰阿熱建¶牙青山去回鶻
<pb:KR2c0001_WYG_036-50a>
牙橐駝行四十日其人悍勇吐蕃¶回鶻常賂遺之假以
官號回鶻既衰阿熱始自稱¶可汗回鶻遣相國將兵擊
之連兵二十餘年數為¶黠戛斯所敗詈回鶻曰汝運盡
矣我必取汝金帳¶金帳者回鶻可汗所居帳也及掘羅
勿殺彰信可¶汗立㕎馺回鶻别將句録莫賀引黠戛斯
十萬騎¶攻回鶻大破之殺㕎馺及掘羅勿焚其牙帳蕩
盡¶回鶻諸部逃散其相馺職特勒厖等十五部西犇<md:KR2c0001_SBCK_036-41a>¶葛
邏禄一支犇吐蕃一支犇安西可汗兄弟嗢没¶斯等及
<pb:KR2c0001_WYG_036-50b>
其相赤心僕固特勒那頡啜各帥其衆抵¶天德塞下就
雜虜貿易穀食且求内附　冬十月丙¶辰天徳軍使温徳
彛奏回鶻潰兵侵逼西城亘六¶十里不見其後邊人以
回鶻猥至恐懼不安詔振¶武軍節度使劉沔屯雲迦關
以備之¶
武宗㑹昌元年春二月回鶻十三部近牙帳者立¶烏希
特勒為烏介可汗南保錯子山　　秋八月¶天德軍使
田牟監軍韋仲平欲擊回鶻以求功奏¶稱回鶻叛將嗢
<pb:KR2c0001_WYG_036-51a>
没斯等侵逼塞下吐谷渾沙陀党¶項皆世與為仇請自
出兵驅逐上命朝臣議之議<md:KR2c0001_SBCK_036-41b>¶者皆以為嗢没斯等叛可
汗而來不可受宜如牟¶等所請擊之便上以問宰相李
德裕以為窮鳥入¶懐猶當活之况回鶻屢建大功今為
鄰國所破部¶落離散窮無所歸遠依天子無秋毫犯塞
奈何乘¶其困而擊之宜遣使者鎮撫運糧食以賜之此
漢¶宣帝所以服呼韓邪也陳夷行曰此所以借寇兵¶資
盗糧也不如擊之德裕曰彼吐谷渾等各有部¶落見利
<pb:KR2c0001_WYG_036-51b>
則鋭敏争進不利則鳥驚魚散各走巢穴¶安肯死守為
國家用今天德城兵纔千餘若戰不¶利城陷必矣不若
以恩義撫而安之必不為患縱¶使侵暴邊境亦須俟徵
諸道大兵討之豈可獨使<md:KR2c0001_SBCK_036-42a>¶天德擊之乎時詔以鴻臚卿
張賈為巡邊使使察¶回鶻情偽未還上問德裕曰嗢没
斯等請降可保¶信乎對曰朝中之人臣不敢保况敢保
數千里外¶戎狄之心乎然謂之叛將則恐不可若可汗
在國¶嗢没斯等帥衆而來則於體固不可受聞其國¶敗
<pb:KR2c0001_WYG_036-52a>
亂無主將相逃散或犇吐蕃或犇葛邏禄惟此¶一支遠
依大國觀其表辭危迫懇切豈可謂之叛¶將乎設嗢没
斯等自去年九月至天德今年二月¶始立烏介自無君
臣之分願且詔河東振武嚴兵¶保境以備之俟其攻犯
城鎮然後以武力驅除或¶於吐谷渾等部中少有鈔掠
聽自讎報亦未可助<md:KR2c0001_SBCK_036-42b>¶以官軍仍詔田牟仲平毋得邀功
生事常令不失¶大信懐柔得宜彼雖戎狄必知感恩辛
酉詔田牟¶約勒將士及雜虜毋得先犯回鶻九月戊辰
<pb:KR2c0001_WYG_036-52b>
朔詔¶河東振武嚴兵以備之牟布之弟也　李德裕請¶
遣使慰撫回鶻且運糧三萬斛以賜之上以為疑¶閏月
己亥開延英召宰相議之陳夷行於候對之¶所屢言資
盗糧不可德裕曰今徵兵未集天德孤¶危儻不以此糧
噉飢虜且使安静萬一天德陷没¶咎將誰歸夷行至上
前遂不敢言上乃許以穀二¶萬斛振之　　冬十一月
李德裕上言今回鶻破¶亡太和公主未知所在若不遣
使訪問則戎狄必<md:KR2c0001_SBCK_036-43a>¶謂國家降主虜庭本非愛惜既負公
<pb:KR2c0001_WYG_036-53a>
主又傷虜情¶請遣通事舍人苗縝齎詔詣嗢没斯令轉
達公主¶兼可察嗢没斯逆順之情從之　初黠戛斯既
破¶回鶻得太和公主自謂李陵之後與唐同姓遣達¶干
十人奉公主歸之於唐回鶻烏介可汗引兵邀¶擊達干
盡殺之質公主南度磧屯天德軍境上公¶主遣使上表
言可汗已立求冊命烏介又使其相¶頡干伽斯等上表
借振武一城以居公主可汗　　十¶二月庚辰制遣右金吾
大將軍王㑹等慰問回鶻¶仍賑米二萬斛又賜烏介可
<pb:KR2c0001_WYG_036-53b>
汗敕書諭以宜帥部¶衆漸復舊疆漂寓塞垣殊非良計
又云欲借振武<md:KR2c0001_SBCK_036-43b>¶一城前代未有此比或欲别遷善地求
大國聲援¶亦須且於漢南駐止朕當許公主入覲親問
事宜¶儻須應接必無所吝¶
二年春正月朝廷以回鶻屯天德振武北境以兵¶部郎
中李拭為巡邊使察將帥能否拭鄘之子也¶　　二月
河東節度使符澈修杷頭烽舊戍以備¶回鶻李德裕奏
請増兵鎮守及修東中二受降城¶以壯天德形勢從之
<pb:KR2c0001_WYG_036-54a>
　回鶻復奏求糧及尋勘吐¶谷渾党項所掠又借振武
城詔遣内使楊觀賜可¶汗書諭以城不可借餘當應接
處置　三月戊申李¶拭巡邊還稱振武節度使劉沔有威
畧可任大事<md:KR2c0001_SBCK_036-44a>¶時河東節度使符澈疾病庚申以沔代之
以金吾¶上將軍李忠順為振武節度使遣將作少監苗
縝¶冊命烏介可汗使徐行駐於河東俟可汗位定然¶後
進既而可汗屢侵擾邊境縝竟不行　回鶻嗢¶没斯以
赤心桀黠難知先告田牟云赤心謀犯塞¶乃誘赤心并
<pb:KR2c0001_WYG_036-54b>
僕固殺之那頡啜收赤心之衆七千¶帳東走河東奏回
鶻兵至横水殺掠兵民今退屯¶釋迦泊東李德裕上言
釋迦泊西距可汗帳三百¶里未知此兵為那頡所部為
可汗遣來宜且指此¶兵云不受可汗指揮擅掠邊鄙密
詔劉沔仲武先¶經略此兵如可以討逐事亦有名摧此
一支可汗<md:KR2c0001_SBCK_036-44b>¶必自知懼　　夏四月庚辰天德都防禦使
田牟¶奏回鶻侵擾不已不俟朝㫖已出兵三千拒之壬¶
午李德裕奏田牟殊不知兵戎狄長於野戰短於¶攻城
<pb:KR2c0001_WYG_036-55a>
牟但應堅守以待諸道兵集今全軍出戰萬¶一失利城
中空虚何以自固望亟遣中使止之如¶已交鋒即詔雲
朔天德以來羌渾各出兵奮撃回¶鶻凡所虜獲並令自
取回鶻羇旅二年糧食乏絕¶人心易動宜詔田牟招誘
降者給糧轉致太原不¶可留於天德嗢没斯誠偽雖未
可知然要早加官¶賞縱使不誠亦足為反間且欲奬其
忠義為討伐¶之名令遠近諸蕃知但責可汗犯順非欲
盡滅回<md:KR2c0001_SBCK_036-45a>¶鶻石雄善戰無敵請以為天德都團練副使佐
<pb:KR2c0001_WYG_036-55b>
田¶牟用兵上皆從其言初大和中河西党項擾邊文¶宗
召石雄於白州隸振武軍為禆將屢立戰功以¶王智興
故未甚進擢至是德裕舉用之甲申溫没¶斯帥其國特
勒宰相等一千二百餘人來降¶　　五月戊申遣鴻臚
卿張賈安撫嗢没斯等以嗢¶没斯為左金吾大將軍懐
化郡王其次酋長官賞¶有差賜其部衆米五千斛絹三
千匹那頡啜帥其¶衆自振武大同東因室韋黒沙南趣
雄武軍窺幽¶州盧龍節度使張仲武遣其弟仲至將兵
<pb:KR2c0001_WYG_036-56a>
三萬迎¶擊大破之斬首捕虜不可勝計悉收降其七千
帳<md:KR2c0001_SBCK_036-45b>¶分配諸道那頡啜走烏介可汗獲而殺之時烏介¶衆
雖衰減尚號十萬駐牙於大同軍北閭門山楊¶觀自回
鶻還可汗表求糧食牛羊且請執送嗢没¶斯等詔報以
糧食聽自以馬價於振武糴三千石¶牛稼穡之資中國
禁人屠宰羊中國所鮮出於北¶邊雜虜國家未甞科調
嗢没斯自本國初破先抜¶塞下不隨可汗已及二年慮
彼猜嫌窮迫歸命前¶可汗正以猜虞無親致内離外叛
<pb:KR2c0001_WYG_036-56b>
今可汗失地遠¶客尤宜深矯前非若復骨肉相殘則可
汗左右信¶臣誰敢自保朕務在兼愛已受其降於可汗
不失¶恩慈於朝廷免虧信義豈不兩全事體深叶良圖<md:KR2c0001_SBCK_036-46a>¶　嗢没斯入朝六月甲申以嗢没斯所部為歸義¶軍以
嗢没斯為左金吾大將軍充軍使　　秋七¶月嗢没斯
請置家太原與諸弟竭力扞邊詔劉沔¶存撫其家烏介
可汗復遣其相上表借兵助復國¶又借天德城詔不許
初可汗徃來天德振武之間¶剽掠羌渾又屯杷頭烽北
<pb:KR2c0001_WYG_036-57a>
朝廷屢遣使諭之使還¶漠南可汗不奉詔李德裕以為
那頡啜屯於山北¶烏介恐其與奚契丹連謀邀遮故不
敢遠離塞下¶望敕張仲武諭奚契丹與回鶻共滅那頡
啜使得¶北還及那頡啜死可汗猶不去議者又以為回
鶻¶待馬價詔盡以馬價給之又不去　　八月可汗帥衆<md:KR2c0001_SBCK_036-46b>¶過
杷頭烽南突入大同川驅掠河東雜虜牛馬數¶萬轉鬬
至雲州城門刺史張獻節閉城自守吐谷¶渾党項皆挈
家入山避之庚午詔發陳許徐汝襄¶陽等兵屯太原及
<pb:KR2c0001_WYG_036-57b>
振武天德俟來春驅逐回鶻丁¶丑賜嗢没斯與其弟阿
厯支習勿啜烏羅思皆姓¶李氏名思忠思貞思義思禮
國相愛邪勿姓愛名¶𢎞順仍以𢎞順為歸義軍副使上
遣回鶻石戒直¶還其國賜可汗書諭以自彼國為紇吃
斯所破來¶投邊境撫納無所不至今可汗尚此近塞未
議還¶蕃或侵掠雲朔等州或鈔擊羌渾諸部遙揣深意¶
似恃姻好之情每觀蹤由實懐馳突之計中外將<md:KR2c0001_SBCK_036-47a>¶相咸
請誅剪朕情深屈己未忍幸災可汗宜速擇¶良圖無貽
<pb:KR2c0001_WYG_036-58a>
後悔上又命李德裕代劉沔荅回鶻相¶頡干迦斯書以
為回鶻遠來依投當效呼韓邪遣¶子入侍身自入朝及
令太和公主入謁太皇太后¶求哀乞憐則我之救䘏無
所愧懐而乃睥睨邊城¶桀驁自若邀求過望如在本蕃
又深入邊境侵暴¶不已求援繼好豈宜如是來書又云
胡人易動難¶安若令忿怒不可復制回鶻為紇吃斯所
破舉國¶將相遺骸棄於草莽累代可汗墳墓隔在天涯
回¶鶻忿怒之心不施於彼而蔑棄仁義逞志中華天¶地
<pb:KR2c0001_WYG_036-58b>
神祇豈容如此事昔郅支不事大漢竟自夷滅<md:KR2c0001_SBCK_036-47b>¶徃事之
戒得不在懐戊子李德裕等上言若如前¶詔河東等三
道嚴兵守備俟來春驅逐乘回鶻人¶困馬羸之時又官
軍免盛寒之苦則幽州兵宜令¶止屯本道以俟詔命若
慮河氷既合回鶻復有馳¶突須早驅逐則當及天時未
寒決䇿於數日之間¶以河朔兵益河東兵必令收功於
兩月之内今聞¶外議紛紜互有異同儻不一詢羣情終
為浮辭所¶撓望令公卿集議詔從之時議者多以為宜
<pb:KR2c0001_WYG_036-59a>
俟來¶春　九月以劉沔兼招撫回鶻使如須驅逐其諸道¶
行營兵權令指揮以張仲武為東面招撫回鶻使¶其當
道行營兵及奚契丹室韋等並自指揮以李<md:KR2c0001_SBCK_036-48a>¶思忠為河
西党項都將回鶻西南面招討使皆㑹¶軍于太原令沔
屯鴈門關初奚契丹羈屬回鶻各¶有監使歳督其貢賦
且詗唐事張仲武遣牙將石¶公緒統二部盡殺回鶻監
使等八百餘人仲武破¶那頡啜得室韋酋長妻子室韋
以金帛羊馬贖之¶仲武不受曰但殺回鶻監使則歸之
<pb:KR2c0001_WYG_036-59b>
癸卯李德裕¶等奏河東奏事官孫儔適至云回鶻移營
近南四¶十里劉沔以為此必契丹不與之同恐為其掩
襲¶故也據此事勢正堪驅除臣等問孫儔若與幽州¶合
勢迫逐回鶻更須益幾兵儔言不須多益兵惟¶大同兵
少得易定千人助之足矣上皆從之詔河<md:KR2c0001_SBCK_036-48b>¶東幽州振武
天德各出大兵移營稍前以追回鶻¶　李思忠請與契
苾沙陀吐谷渾六千騎合勢擊¶回鶻乙巳以銀州刺史
何清朝蔚州刺史契苾通¶分將河東蕃兵詣振武受李
<pb:KR2c0001_WYG_036-60a>
思忠指揮通何力之¶五世孫　　冬十月黠戛斯遣將
軍踏布合祖等¶至天德軍言先遣都吕施合等奉公主
歸之大唐¶至今無聲問不知得達或為奸人所隔今出
兵求¶索上天入地期於必得又言將徙就合羅川居回¶
鶻故國兼已得安西北庭達靼等五部落　十一月¶辛卯
朔昭義節度使劉從諌上言請出步兵五千¶討回鶻詔
不許　上遣使賜太和公主冬衣命李<md:KR2c0001_SBCK_036-49a>¶德裕為書賜公
主略曰先朝割愛降婚義寧家國¶謂回鶻必能禦侮安
<pb:KR2c0001_WYG_036-60b>
静塞垣今回鶻所為甚不循¶理毎馬首南向姑得不畏
高祖太宗之威靈欲侵¶擾邊疆豈不思太皇太后之慈
愛為其國母足得¶指揮若回鶻不能禀命則是棄絕姻
好今日已後¶不得以姑為詞　　十二月李忠順奏擊
回鶻破¶之¶
三年春正月回鶻烏介可汗帥衆侵逼振武劉沔¶遣麟
州刺史石雄都知兵馬使王逢帥沙陀朱邪¶赤心三部
及契苾拓跋三千騎襲其牙帳沔自以¶大軍繼之雄至
<pb:KR2c0001_WYG_036-61a>
振武登城望回鶻之衆寡見氊車<md:KR2c0001_SBCK_036-49b>¶數十乘從者皆衣朱
碧類華人使諜問之曰公主¶帳也雄使諜告之曰公主
至此家也當求歸路今¶將出兵擊可汗請公主潛與侍
從相保駐車勿動¶雄乃鑿城為十餘穴引兵夜出直攻
可汗牙帳至¶其帳下虜乃覺之可汗大驚不知所為棄
輜重走¶雄追擊之庚子大破回鶻於殺狐山可汗被瘡
與¶數百騎遁去雄迎太和公主以歸斬首萬級降其¶部
落二萬餘人丙午劉沔㨗奏至　李思忠入朝¶自以回
<pb:KR2c0001_WYG_036-61b>
鶻降將懼邊將猜忌乞并弟思貞等及愛¶𢎞順皆歸闕
庭上從之　烏介可汗走保黒車子¶族其潰兵多詣幽
州降　　二月辛未黠戛斯遣<md:KR2c0001_SBCK_036-50a>¶使者注吾合索獻名馬
二詔太僕卿趙蕃飲勞之¶甲戌上引對班在勃海使之
上上欲令趙蕃就黠¶戛斯求安西北庭李德裕等上言
安西去京師七¶千餘里北庭五千餘里借使得之當復
置都護以¶唐兵萬人戍之不知此兵於何處追發饋運
從何¶道得通此乃用實費以易虚名非計也上乃止
<pb:KR2c0001_WYG_036-62a>
黠戛斯求冊命李德裕奏宜與之結歡令自將兵¶求殺
使者罪人及討黒車子上恐加可汗之名即¶不修臣禮
踵回鶻故事求歳遺及賣馬猶豫未決¶德裕奏黠戛斯
已自稱可汗今欲藉其力恐不可¶吝此名回鶻有平安
史之功故歳賜絹二萬匹且<md:KR2c0001_SBCK_036-50b>¶與之和市黠戛斯未甞有
功於中國豈敢遽求賂¶遺乎若慮其不臣當與之約必
如回鶻稱臣乃行¶冊命又當叙同姓以親之使執子孫
之禮上從之¶　庚寅太和公主至京師改封安定大長
<pb:KR2c0001_WYG_036-62b>
公主詔¶宰相帥百官迎謁於章敬寺前公主詣光順門
去¶盛服脱簪珥謝回鶻負恩和親無狀之罪上遣中¶使
慰謝然後入宫陽安等六公主不來慰問安定¶公主各
罰俸物及封絹　　三月以太僕卿趙蕃¶為安撫黠戛
斯使上命李德裕草賜黠戛斯可汗¶書諭以貞觀二十
一年黠戛斯先君身自入朝授¶左屯衛將軍堅昆都督
迄于天朝朝貢不絕比為<md:KR2c0001_SBCK_036-51a>¶回鶻所隔回鶻陵虐諸蕃可
汗能復仇雪怨茂功¶壯節近古無儔今回鶻殘兵不滿
<pb:KR2c0001_WYG_036-63a>
千人散投山谷¶可汗既與為怨須盡殲夷儻留餘燼必
生後患又¶聞可汗受氏之原與我同族國家承北平太
守之¶後可汗乃都尉苗裔以此合族尊卑可知今欲冊¶
命可汗特加美號縁未知可汗之意且遣諭懐待¶趙蕃
回日别命使展禮自回鶻至塞上及黠戛斯¶入貢毎有
詔敕上多命德裕草之德裕請委翰林¶學士上曰學士
不能盡人意須卿自為之　劉沔¶奏歸義軍回鶻三千
餘人及酋長四十三人準詔¶分隸諸道皆大呼連營據
<pb:KR2c0001_WYG_036-63b>
滹沱河不肯從命已盡<md:KR2c0001_SBCK_036-51b>¶誅之回鶻降幽州者前後三萬
餘人皆散隸諸道¶　　六月黠戛斯可汗遣將軍溫仵
合入貢上賜¶之書諭以速平回鶻黒車子乃遣使行冊
命¶　　秋七月上遣刑部侍郎兼御史中丞李回宣慰¶
河北三鎮令幽州乘秋早平回鶻¶
四年春三月黠戛斯遣將軍諦德伊斯難珠等入¶貢言
欲徙居回鶻牙帳請發兵之期集㑹之地上¶賜詔諭以
今秋可汗擊回鶻黒車子之時當令幽¶州太原振武天
<pb:KR2c0001_WYG_036-64a>
德四鎮出兵要路邀其亡逸便申¶冊命並依回鶻故事
　朝廷以回鶻衰微吐蕃内¶亂議復河湟四鎮十八州
乃以給事中劉濛為巡<md:KR2c0001_SBCK_036-52a>¶邊使使之先備器械糗糧及詗
吐蕃守兵衆寡又¶令天德振武河東訓卒礪兵以俟今
秋黠戛斯擊¶回鶻邀其潰敗之衆南來者皆委濛與節
度團練¶使詳議以聞濛晏之孫也　　秋九月李德裕
奏¶幽州奏事官言詗知回鶻上下離心可汗欲之安¶西
其部落言親戚皆在唐不如歸唐又與室韋已¶相失計
<pb:KR2c0001_WYG_036-64b>
其不日來降或自相殘滅望遣識事中使¶賜仲武詔諭
以鎮魏已平昭義惟回鶻未滅仲武¶猶帶北面招討使
宜早思立功¶
五年夏四月壬寅以陜虢觀察使李栻為冊黠戛¶斯可
汗使　　五月冊黠戛斯可汗為宗英雄武<md:KR2c0001_SBCK_036-52b>¶誠明可汗¶
六年烏介可汗之衆稍稍降散國相逸隠啜殺烏¶介於
金山立其弟特勒遏捻為可汗　冊黠戛斯¶可汗使者
以國喪未行或以為僻遠小國不足與¶之抗衡回鶻未
<pb:KR2c0001_WYG_036-65a>
平不應遽有建置詔百官集議事¶遂寢¶
宣宗大中元年春二月庚午加盧龍節度使張仲¶武同
平章事賞其屢破回鶻也　　夏五月幽州¶節度使張
仲武大破諸奚　　六月以鴻臚卿李¶業為冊黠戛斯
英武誠明可汗使¶
二年回鶻遏捻可汗仰給於奚王石舍郎及張仲<md:KR2c0001_SBCK_036-53a>¶武大
破奚衆回鶻無所得食日益耗散至是所存¶貴臣以下
不滿五百人依於室韋使者入賀正過¶幽州張仲武使
<pb:KR2c0001_WYG_036-65b>
歸取遏捻等遏捻聞之夜與妻葛¶禄子特勒毒斯等九
騎西走餘衆追之不及相與¶大哭室韋分回鶻衆為七
七姓共分之居三日黠¶戛斯遣其相阿播帥諸胡兵號
七萬來取回鶻大¶破室韋悉收回鶻餘衆歸磧北猶有
數帳潛竄山¶林鈔盗諸胡其别部厖勒先在安西亦自
稱可汗¶居甘州總磧西諸城種落微弱時入獻見¶
十年春三月辛亥詔以回鶻有功於國世為婚姻¶稱臣
奉貢北邊無警㑹昌中虜廷喪亂可汗犇亡<md:KR2c0001_SBCK_036-53b>¶屬奸臣當
<pb:KR2c0001_WYG_036-66a>
軸遽加殄滅近有降者云已龎厯今為¶可汗尚寓安西
俟其歸復牙帳當加冊命　冬¶十月上遣使詣安西
鎮撫回鶻使者至靈武㑹回¶鶻可汗遣使入貢十一月
辛亥冊拜為嗢禄登里¶羅日没密施含俱録毗伽懐建
可汗以衛尉少卿¶王端章充使¶
十一年冬十月王端章冊立回鶻可汗道為黒車¶子所
塞不至而還辛卯貶端章賀州司馬¶
懿宗咸通四年秋八月黠戛斯遣其臣合伊難支¶表求
<pb:KR2c0001_WYG_036-66b>
經籍及毎年遣使走馬請厯又欲討回鶻使¶安西以來
悉歸唐不許<md:KR2c0001_SBCK_036-54a>¶七年冬十二月黠戛斯遣將軍乙支連幾入貢奏¶遣鞍
馬迎冊立使及請亥年厯日¶
僖宗乾符元年　初回鶻屢求冊命詔遣冊立使¶郗宗
莒詣其國㑹回鶻為吐谷渾嗢末所破逃遁¶不知所之
詔宗莒以玉冊國信授靈鹽節度使唐¶𢎞夫掌之還京
師
<pb:KR2c0001_WYG_036-67a>
　
　
　
　
　
　
　
　
<pb:KR2c0001_WYG_036-67b>
　
　
　
　
　
　
　
　通鑑紀事本末巻三十六上
<pb:KR2c0001_WYG_036-68a>
欽定四庫全書
　通鑑紀事本末巻三十六下
　　　　　　　　　　　　　宋　袁樞　撰
　　吐蕃衰亂(唐復河湟附/)¶
唐文宗開成三年吐蕃彞㤗賛普卒地達磨立彛¶泰多
病委政大臣由是僅能自守久不為邊患達¶磨荒淫殘
虐國人不附災異相繼吐蕃益衰¶
武宗㑹昌二年冬十二月丁卯吐蕃遣其臣論普<md:KR2c0001_SBCK_036-54b>¶熱來
<pb:KR2c0001_WYG_036-68b>
告達磨賛普之喪命將作少監李璟為弔祭¶使劉沔奏
移軍雲州　初吐蕃達磨賛普有佞幸¶之臣以為相達
磨卒無子佞相立其妃綝氏兄尚¶延力之子乞離胡為
賛普纔三歳佞相與妃共制¶國事吐蕃老臣數十人皆
不得豫政事首相結都¶那見乞離胡不拜曰賛普宗族
甚多而立綝氏子¶國人誰服其令鬼神誰饗其祀國必
亡矣比年災¶異之多乃為此也老夫無權不得正其亂
以報先¶賛普之德有死而已抜刀𠢐面慟哭而出佞相
<pb:KR2c0001_WYG_036-69a>
殺¶之滅其族國人憤怒又不遣使詣唐求冊立洛門¶川
討擊使論恐熱性悍忍多詐謀乃屬其徒吿之<md:KR2c0001_SBCK_036-55a>¶曰賊捨
國族立綝氏專害忠良以脅衆臣且無大¶唐冊命何名
賛普吾當與汝屬舉義兵入誅綝妃¶及用事者以正國
家天道助順功無不成遂説三¶部落得萬騎是歳與青
海節度使同盟舉兵自稱¶國相至渭州遇國相尚思羅
屯薄寒山恐熱擊之¶思羅棄輜重西奔松州恐熱遂屠
渭州思羅發蘇¶毗吐谷渾羊同等兵合八萬保洮水焚
<pb:KR2c0001_WYG_036-69b>
橋拒之恐¶熱至隔水語蘇毗等曰賊臣亂國天遣我來
誅之¶汝曹奈何助逆我今已為宰相國内兵我皆得制¶
之汝不從將滅汝部落蘇毗等疑不戰恐熱引驍¶騎涉
水蘇毗等皆降思羅西走追獲殺之恐熱盡<md:KR2c0001_SBCK_036-55b>¶併其衆合
十餘萬自渭州至松州所過殘滅尸相¶枕籍¶
三年吐蕃鄯州節度使尚婢婢世為吐蕃相婢婢¶好讀
書不樂仕進國人敬之年四十餘彛泰賛普¶彊起之使
鎮鄯州婢婢寛厚沈勇有謀略訓練士¶卒多精勇論恐
<pb:KR2c0001_WYG_036-70a>
熱雖名義兵實謀篡國忌婢婢恐¶襲其後欲先滅之六
月大舉兵擊婢婢旌旗雜畜¶千里不絶至鎮西大風震
電天火燒殺禆將十餘¶人雜畜以百數恐熱惡之盤桓
不進婢婢謂其下¶曰恐熱之來視我如螻蟻以為不足
屠也今遇天¶災猶豫不進吾不如迎伏以却之使其志
益驕而<md:KR2c0001_SBCK_036-56a>¶不為備然後可圖也乃遣使以金帛牛酒犒師
且¶致書言相公舉義兵以匡國難闔境之内孰不向¶風
茍遣一介賜之折簡敢不承命何必遠辱士衆¶親臨下
<pb:KR2c0001_WYG_036-70b>
藩婢婢資性愚僻惟嗜讀書先賛普授以¶藩維誠為非
據夙夜慙惕惟求退居相公若賜以¶骸骨聽歸田里乃
愜平生之素願也恐熱得書喜¶徧示諸將曰婢婢惟把
書巻安知用兵待吾得國¶當位以宰相坐之於家亦無
所用也乃復為書勤¶厚答之引兵歸婢婢聞之撫髀笑
曰我國無主則¶歸大唐豈能事此犬鼠乎　　秋九月
吐蕃論恐¶熱屯大夏川尚婢婢遣其將厖結心及莽羅
薛吕<md:KR2c0001_SBCK_036-56b>¶將精兵五萬擊之至河州南莽羅薛吕伏兵四萬
<pb:KR2c0001_WYG_036-71a>
於險阻厖結心伏萬人於柳林中以千騎登山飛¶矢繫
書罵之恐熱怒將兵數萬追之厖結心陽敗¶走時為馬
乏不進之狀恐熱追之益急不覺行數¶十里伏兵發斷
其歸路夾擊之㑹大風飛沙溪谷¶皆溢恐熱大敗伏尸
五十里溺死者不可勝數恐¶熱單騎遁歸¶
四年朝廷以吐蕃内亂議復河湟乃以給事中劉¶濛為
巡邊使使先備器械糗糧詗吐蕃衆寡以聞¶　吐蕃論
恐熱之將岌藏豐賛惡恐熱殘忍降於¶尚婢婢恐熱發
<pb:KR2c0001_WYG_036-71b>
兵撃婢婢於鄯州婢婢分兵為五<md:KR2c0001_SBCK_036-57a>¶道拒之恐熱退保東
谷婢婢為木柵圍之恐熱突¶圍走保薄寒山餘衆皆降
於婢婢¶
五年吐蕃論恐熱復糾合諸部擊尚婢婢婢婢遣¶厖結
藏將兵五千拒之恐熱大敗與數十騎遁去¶婢婢傳檄
河湟數恐熱殘虐之罪曰汝輩本唐人¶吐蕃無主則相
與歸唐毋為恐熱所獵如狐兔也¶於是諸部從恐熱者
稍稍引去
<pb:KR2c0001_WYG_036-72a>
宣宗大中元年夏五月吐蕃論恐熱乘武宗之喪¶誘党
項及回鶻餘衆冦河西詔河東節度使王宰¶將代北諸
軍擊之宰以沙陀朱邪赤心為前鋒自¶麟州濟河與恐
熱戰於鹽州破走之<md:KR2c0001_SBCK_036-57b>¶二年冬十二月鳳翔節度使崔珙奏破吐蕃克清¶水清
水先隸秦州詔以本州未復權隸鳳翔　吐¶蕃論恐熱
遣其將莽羅急藏將兵二萬略地西鄙¶尚婢婢遣其將
拓跋懐光擊之於南谷大破之急¶藏降
<pb:KR2c0001_WYG_036-72b>
三年春二月吐蕃論恐熱軍于河州尚婢婢軍于¶河源
尚婢婢諸將欲擊恐熱婢婢曰不可我軍驟¶勝而輕敵
彼窮困而致死戰必不利諸將不從婢¶婢知其必敗據
河橋以待之諸將果敗婢婢収餘¶衆焚橋歸鄯州
吐蕃秦原安樂三州及石門等¶七關來降以太僕卿陸
耽為宣諭使詔涇原靈武<md:KR2c0001_SBCK_036-58a>¶鳳翔邠寧振武皆出兵應接
　　夏六月涇原節¶度使康季榮取原州及石門驛藏
大峽制勝六磐¶石峽六闗　　秋七月丁巳靈武節度使朱
<pb:KR2c0001_WYG_036-73a>
叔明取長¶樂州甲子邠寧節度使張君緒取蕭關甲戌
鳳翔¶節度使李毗取秦州詔邠寧節度權移軍於寧州¶
以應接河西　八月乙酉改長樂州為威州河¶隴老㓜
千餘人詣闕己丑上御延喜門樓見之歡¶呼舞躍解胡
服襲冠帶觀者皆呼萬歳詔募百姓¶墾闢三州七關土
田五年不租税自今京城罪人¶應配流者皆配十處四
道將吏能於鎮戍之地為¶營田者官給牛及種糧溫池
鹽利可贍邊陲委度<md:KR2c0001_SBCK_036-58b>¶支制置其三州七關鎮戍之卒皆
<pb:KR2c0001_WYG_036-73b>
倍給衣糧仍二¶年一代道路建置堡柵有商旅徃來販
易及戍卒¶子弟通傳家信關鎮毋得留難其山南劔南
邊境¶有没蕃州縣亦令量力收復　　冬閏十一月丁¶
酉宰相以克復河湟請上尊號上曰憲宗常有志¶復河
湟以中原方用兵未遂而崩今乃克成先志¶耳其議加
順憲二廟尊謚以昭功烈(禄山之亂河右暨鄯武疊宕/等郡皆没¶于吐蕃代宗寳應)
(元年又陷秦渭臨洮廣德元年復陷河蘭岷廓/德宗正元二年陷安西北庭隴右¶州縣盡矣)¶
四年春二月以秦州隸鳳翔　　秋九月吐蕃論¶恐熱
<pb:KR2c0001_WYG_036-74a>
遣僧莽羅藺真將兵於雞項關南造橋以擊<md:KR2c0001_SBCK_036-59a>¶尚婢婢軍
於白土嶺婢婢遣其將尚鐸羅榻藏將¶兵據臨蕃軍以
拒之不利復遣磨離羆子燭盧鞏¶力將兵據𣯛牛峽以
禦之鞏力請按兵拒險勿與¶戰以竒兵絶其糧道使進
不得戰退不得還不過¶旬月其衆必潰羆子不從鞏力
曰吾寧為不用之¶人不為敗軍之將稱疾歸鄯州羆子
逆戰敗死婢¶婢糧乏留拓跋懐光守鄯州帥部落二千
餘人就¶水草於甘州西恐熱聞婢婢棄鄯州自將輕騎
<pb:KR2c0001_WYG_036-74b>
五¶千追之至𤓰州聞懐光守鄯州遂大掠河西鄯廓¶等
八州殺其丁壯劓刖其羸老及婦人以槊貫嬰¶兒為戲
焚其室廬五千里間赤地殆盡<md:KR2c0001_SBCK_036-59b>¶五年春二月壬戌天德軍奏攝沙州刺史張義潮¶遣使
來降義潮沙州人也時吐蕃大亂義潮隂結¶豪傑謀自
叛歸唐一旦帥衆被甲譟於州門唐人¶皆應之吐蕃守
者驚走義潮遂攝州事奉表來降¶以義潮為沙州防禦
使　吐蕃論恐熱殘虐所部¶多叛拓跋懐光使人説誘
<pb:KR2c0001_WYG_036-75a>
之其衆或散歸部落或¶降於懐光恐熱勢孤乃揚言於
衆曰吾今入朝於¶唐借兵五十萬來誅不服者然後以
渭州為國城¶請唐冊我為賛普誰敢不從五月恐熱入
朝上遣¶左丞李景讓就禮賓院問所欲恐熱氣色驕倨
語¶言荒誕求為河渭節度使上不許召對三殿如常<md:KR2c0001_SBCK_036-60a>¶日
胡客勞賜遣還恐熱怏怏而去復歸落門川聚¶其舊衆
欲為邊患㑹久雨乏食衆稍散纔有三百¶餘人犇于廓
州　　冬十月張義潮發兵略定其¶旁𤓰伊西甘肅蘭
<pb:KR2c0001_WYG_036-75b>
鄯河岷廓十州遣其兄義澤奉¶十一州圖籍入見於是
河湟之地盡入于唐十一¶月置歸義軍於沙州以義潮
為節度使十一州觀¶察使又以義潮判官曹義金為歸
義軍長史¶
七年度支奏自河湟平毎歳天下所納錢九百二¶十五
萬餘緡内五百五十萬餘緡租税八十二萬¶餘緡𣙜酤
二百七十八萬餘緡鹽利¶
十一年冬十月已巳以秦成防禦使李承勛為涇<md:KR2c0001_SBCK_036-60b>¶原節
<pb:KR2c0001_WYG_036-76a>
度使承勛光弼之孫也先是吐蕃酋長尚延¶心以河渭
二州部落來降拜武衛將軍承勛利其¶羊馬之富誘之
入鳳林關居秦州之西承勛與諸¶將謀執延心誣云謀
叛盡掠其財徙其衆於荒遼¶延心知之因承勛軍宴坐
中謂承勛曰河渭二州¶土曠人稀因以饑疫唐人多内
徙三川吐蕃皆遠¶遁於疊宕之西二千里間寂無人烟
延心欲入見¶天子請盡帥部衆分徙内地為唐百姓使
西邊永¶無揚塵之警其功亦不愧於張義潮矣承勛欲
<pb:KR2c0001_WYG_036-76b>
自¶有其功猶豫未許延心復曰延心既入朝部落内¶徙
但惜秦州無所復恃耳承勛與諸將相顧黙然<md:KR2c0001_SBCK_036-61a>¶明日諸
將言於承勛曰明公首開營田置使府擁¶萬兵仰給度
支將士無戰守之勞有耕市之利若¶從延心之謀則西
陲無事朝廷必罷使府省戍兵¶還以秦州隸鳳翔吾屬
無所復望矣承勛以為然¶即奏延心為河渭都遊奕使
統其衆居之¶
懿宗咸通三年嗢末始入貢嗢末者吐蕃之奴號¶也吐
<pb:KR2c0001_WYG_036-77a>
蕃每發兵其富室多以奴從徃徃一家至十¶數人由是
吐蕃之衆多及論恐熱作亂奴多無主¶遂相糾合為部
落散在甘肅𤓰沙河渭岷廓疊宕¶之間吐蕃微弱者反
依附之¶
四年春二月置天雄軍於秦州以成河渭三州隸<md:KR2c0001_SBCK_036-61b>¶焉以
前左金吾將軍王晏實為天雄觀察使¶　　三月歸義
節度使張義潮奏自將蕃漢兵七千¶克復涼州¶
七年春二月歸義節度使張義潮奏論恐熱寓居¶廓州
<pb:KR2c0001_WYG_036-77b>
糾合旁側諸部欲為邊患皆不從所向盡為¶仇敵無所
自容仇人以告拓跋懐光於鄯州懐光¶引兵擊破之
　閏三月吐蕃寇邠寧節度使薛¶𢎞宗拒却之　　冬
十月拓跋懐光以五百騎入¶廓州生擒論恐熱先刖其
足數而斬之傳首京師¶其部衆東犇秦州尚延心邀擊
破之悉奏遷於嶺¶南吐蕃自是衰絶乞離胡君臣不知
所終<md:KR2c0001_SBCK_036-62a>¶　　蠻導南詔入冦
<pb:KR2c0001_WYG_036-78a>
唐宣宗大中十二年　初安南都護李涿為政貪¶暴彊
市蠻中馬牛一頭止與鹽一斗又殺蠻酋杜¶存誠羣蠻
怨怒導南詔侵盜邊境峯州有林西原¶舊有防冬兵六
千其旁七綰洞蠻其酋長曰李由¶獨常助中國戍守輸
租賦知峯州者言於涿請罷¶戍兵專委由獨防遏於是
由獨勢孤不能自立南¶詔拓東節度使以書誘之以甥
妻其子補拓東押¶牙由獨遂帥其衆臣於南詔自是安
南始有蠻患¶　　六月蠻冦安南
<pb:KR2c0001_WYG_036-78b>
十三年　初韋皋在西川開青溪道以通羣蠻使<md:KR2c0001_SBCK_036-62b>¶由獨
入貢又選羣蠻子弟聚之成都敎以書數欲¶以慰悦羈
縻之業成則去復以它子弟繼之如是¶五十年羣蠻子
弟學於成都者殆以千數軍府頗¶厭於禀給又蠻使入
貢利於賜與所從傔人浸多¶杜悰為西川節度使奏請
節減其數詔從之南詔¶豐祐怒其賀冬使者留表付嶲
州而還又索暫學¶子弟移牒不遜自是入貢不時頗擾
邊境㑹宣宗¶崩遣中使告哀時南詔豐祐適卒子酋龍
<pb:KR2c0001_WYG_036-79a>
立怒曰¶我國亦有喪朝廷不弔祭又詔書乃賜故王遂
置¶使者於外館禮遇甚薄使者還具以狀聞上以酋¶龍
不遣使來告喪又名近𤣥宗諱遂不行冊禮酋<md:KR2c0001_SBCK_036-63a>¶龍乃自
稱皇帝國號大禮改元建極遣兵陷播州¶
懿宗咸通元年冬十月安南都䕶李鄠復取播州¶
十二月戊申安南土蠻引南詔兵合三萬餘¶人乘虚攻
交趾陷之都護李鄠與監軍犇武州¶
二年春正月詔發邕管及鄰道兵救安南擊南蠻
<pb:KR2c0001_WYG_036-79b>
夏六月癸丑以鹽州防禦使王寛為安南經¶略使時李
鄠自武州收集土軍攻羣蠻復取安南¶朝廷責其失守
貶儋州司户鄠初至安南殺蠻酋¶杜守澄其宗黨遂誘
道羣蠻陷交趾朝廷以杜氏¶彊盛務在姑息冀收其力
用乃贈守澄父存誠金¶吾將軍再舉鄠殺守澄之罪長
流崖州　　秋七<md:KR2c0001_SBCK_036-63b>¶月南蠻攻邕州陷之先是廣桂容三
道共發兵三¶千人戍邕州三年一代經略使段文楚請
以三道¶衣糧自募土軍以代之朝廷許之所募纔得五
<pb:KR2c0001_WYG_036-80a>
百¶許人文楚入為金吾將軍經略使李䝉利其闕額¶衣
糧以自入悉罷遣三道戍卒止於所募兵戍守¶左右江
比舊什減七八故蠻人乘虚入冦時䝉已¶卒經略使李
𢎞源至鎮纔十日無兵以禦之城陷¶𢎞源與監軍脱身
犇巒州二十餘日蠻去乃還𢎞¶源坐貶建州司户文楚
時為殿中監復以為邕管¶經略使至鎮城邑居人什不
存一文楚秀實之孫¶也　杜悰上言南詔向化七十年
蜀中寢兵無事<md:KR2c0001_SBCK_036-64a>¶羣蠻率服今西川兵食單寡未可輕與
<pb:KR2c0001_WYG_036-80b>
之絶且應¶遣使弔祭曉諭清平官等以新王名犯廟諱
故未¶行冊命待其更名謝恩然後遣使冊命庶全大體¶
上從之命左司郎中孟穆為弔祭使未發㑹南詔¶冦嶲
州攻邛峽關穆遂不行¶
三年春二月南詔復冦安南經畧使王寛數來告¶急朝
廷以前湖南觀察使蔡襲代之仍發許滑徐¶汴荆襄潭
鄂等道兵合三萬人授襲以禦之兵勢¶既盛蠻遂引去
邕管經畧使段文楚坐變更舊制¶左遷威衛將軍分司
<pb:KR2c0001_WYG_036-81a>
　嶺南舊分五管廣桂邕容¶安南皆隸嶺南節度使蔡
京奏請分嶺南為兩道<md:KR2c0001_SBCK_036-64b>¶節度從之五月敕以廣州為東
道邕州為西道又¶割桂管龔象二州容管藤巖二州𨽻
邕管尋以嶺¶南節度使韋宙為東道節度使以蔡京為
西道節¶度使蔡襲將諸道軍在安南蔡京忌之恐其立
功¶奏稱南蠻遠遁邊徼無虞武夫邀功妄占戍兵虚¶費
餽運蓋以荒陬路遠難於覆驗故得肆其奸詐¶請罷戍
兵各從本道朝廷從之襲累奏稱羣蠻伺¶隙日久不可
<pb:KR2c0001_WYG_036-81b>
無備乞留戍兵五千人不聽襲以蠻¶冦必至交趾兵食
皆闕謀力兩窮作十必死狀申¶中書時相信京之言終
不之省　　秋八月嶺南¶西道節度使蔡京為政苛慘
設炮烙之刑闔境怨<md:KR2c0001_SBCK_036-65a>¶之遂為邕州軍士所逐犇藤州詐
為敕書及攻討¶使印募鄉丁及旁側土軍以攻邕州衆
既烏合動¶輙潰敗徃依桂州桂州人怨其分裂不納京
無所¶自容敕貶崖州司户不肯之官還至零陵敕賜自¶
盡以桂管觀察使鄭愚為嶺南西道節度使¶　　冬十
<pb:KR2c0001_WYG_036-82a>
一月南詔帥羣蠻五萬㓂安南都䕶蔡襲¶告急
敕發荆南湖南兩道兵二千桂管義征子弟¶三千詣邕
州受鄭愚節度　嶺南東道節度使韋¶宙奏蠻冦必向
邕州若不見保護遽欲遠征恐蠻¶於後乘虚扼絶餉道
乃敕蔡襲屯海門鄭愚分兵¶備禦十二月襲又求益兵
敕山南東道發弩手千<md:KR2c0001_SBCK_036-65b>¶人赴之時南詔已圍交趾襲嬰
城固守救兵不得¶至¶
四年春正月南詔陷交趾蔡襲左右皆盡徒步力¶戰身
<pb:KR2c0001_WYG_036-82b>
集十矢欲趣監軍船船已離岸遂溺海死幕¶僚樊綽攜
其印浮度江荆南江西鄂岳襄州將士¶四百餘人走至
城東水際荆南虞侯元惟德等謂¶衆曰吾輩無船入水
則死不若還向城與蠻鬭人¶以一身易二蠻亦為有利
遂還向城入東羅門蠻¶不為備惟德等縱兵殺蠻二千
餘人逮夜蠻將楊¶思縉始自子城出救之惟德等皆死
南詔兩陷交趾¶所殺虜且十五萬人留兵二萬使思縉
據交趾城<md:KR2c0001_SBCK_036-66a>¶谿洞夷獠無遠近皆降之詔諸道兵赴安南
<pb:KR2c0001_WYG_036-83a>
者悉¶召還分保嶺南東西道　二月南蠻冦左右江¶
浸逼邕州鄭愚懼自言儒臣無將畧請任武臣朝¶廷召
義武節度使康承訓詣闕欲使之代愚仍詔¶選軍校數
人士卒數百人自隨　　夏四月康承¶訓至京師以為
嶺南西道節度使發荆襄洪鄂四¶道兵萬人與之俱
五月乙亥廢容管𨽻嶺南¶西道以供軍食復以龔象二
州隸桂管　六月¶廢安南都護府置行交州於海門鎮
以右監門將¶軍宋戎為行交州刺史以康承訓兼領安
<pb:KR2c0001_WYG_036-83b>
南及諸¶軍行營　秋七月復置安南都護府於行交州<md:KR2c0001_SBCK_036-66b>¶以宋戎為經畧使發山東兵萬人鎮之時諸道兵¶援安
南者屯聚嶺南江西湖南江西湖南餽運者¶皆泝湘江
入澪渠灕水勞費艱澁諸軍乏食潤州¶人陳磻石上言
請造千斛大舟自福建運米泛海¶不一月至廣州從之
軍食以足然有司以和雇為名¶奪商人舟委其貨於岸
側舟入海或遇風濤没溺¶有司囚繫綱吏舟人使償其
米人頗苦之　　八¶月嶺南東道節度使韋宙奏蠻冦
<pb:KR2c0001_WYG_036-84a>
必向邕州請分¶兵屯容藤州　冬十二月南詔冦西
川¶
五年春正月丙午西川奏南詔冦嶲州刺史喻士¶珍破
之獲千餘人詔發右神策兵五千及諸道兵<md:KR2c0001_SBCK_036-67a>¶戍之忠武
大將顔慶復請築新安遏戎二城從之¶　　以容管經
略使張茵兼勾當交州事益海門鎮¶兵滿二萬五千人
令茵進取安南　　二月己巳¶以刑部尚書鹽鐵轉運
使李福同平章事充西川¶節度使　　三月康承訓至
<pb:KR2c0001_WYG_036-84b>
邕州蠻冦益熾詔發¶許滑青汴兖鄆宣潤八道兵以授
之承訓不設斥¶候南詔帥羣蠻近六萬冦邕州將入境
承訓乃遣¶六道兵凡萬人拒之以獠為導紿之敵至不
設備¶五道兵八千人皆没惟天平軍後一日至得免承¶
訓聞之惶怖不知所為節度副使李行素帥衆治¶壕柵
甫畢蠻軍已合圍留四日治攻具將就諸將<md:KR2c0001_SBCK_036-67b>¶請夜分道
斫蠻營承訓不許有天水小校再三力¶爭乃許之小校
將勇士三百夜縋而出散燒蠻營¶斬五百餘級蠻大驚
<pb:KR2c0001_WYG_036-85a>
間一日解圍去承訓乃遣諸¶軍數千追之所殺虜不滿
三百級皆溪獠脅從者¶承訓騰奏告㨗云大破蠻賊中
外皆賀　夏四¶月加康承訓檢校右僕射賞破蠻之
功也自餘奏¶功受賞者皆承訓子弟親暱營小校不遷
一級由¶是軍中怨怒聲流道路　秋七月西川奏兩
林¶鬼主邀南詔蠻敗之殺獲甚衆保塞城使杜守連¶不
從南詔帥衆詣黎州降　嶺南東道節度使韋¶宙具知
康承訓所為以書白宰相承訓亦自疑懼<md:KR2c0001_SBCK_036-68a>¶累表辭疾乃
<pb:KR2c0001_WYG_036-85b>
以承訓為右武衛大將軍分司以容¶管經畧使張茵為
嶺南西道節度使復以容管四¶州别為經畧使時南詔
知邕州空竭不復入冦茵¶久之不敢進軍取安南夏侯
孜薦驍衛將軍高駢¶代之乃以駢為安南都護本管經
畧招討使茵所¶將兵悉以授之駢崇文之孫也¶
六年夏四月楊收建議以蠻冦積年未平兩河兵¶戍嶺
南冒瘴霧物故者什六七請於江西積粟募¶彊弩三萬
人以應接嶺南道近便仍建節以重其¶權從之　　五月辛
<pb:KR2c0001_WYG_036-86a>
丑置鎮南軍於洪州　嶲州刺史¶喻士珍貪獪掠兩林
蠻以易金南詔復冦嶲州兩<md:KR2c0001_SBCK_036-68b>¶林蠻開門納之南詔盡殺
戍卒士珍降之　　壬寅¶以桂管觀察使嚴譔為鎮南
節度使譔震之孫也¶　　秋七月高駢治兵於海門未
進監軍李維周¶惡駢欲去之屢趣駢使進軍駢以五千
人先濟約¶維周發兵應援駢既行維周擁餘衆不發一
卒以¶繼之九月駢至南定峯州蠻衆近五萬方穫田駢¶
掩撃大破之收其所穫以食軍
<pb:KR2c0001_WYG_036-86b>
七年春三月戊寅以河東節度使劉潼為西川節¶度使
初南詔圍嶲州東蠻浪稽部竭力助之遂屠¶其城卑籠
部怨南詔殺其父兄導忠武戍兵襲浪¶稽滅之南詔由
是怨唐南詔遣清平官董成等詣<md:KR2c0001_SBCK_036-69a>¶成都節度使李福盛
儀衛以見之故事南詔使見¶節度使拜伏於庭成等曰
驃信已應天順人我見¶節度使當抗禮傳言徃返自旦
至日中不決將士¶皆憤怒福乃命捽而毆之因械繫於
獄劉潼至鎮¶釋之奏遣還國詔召成等至京師見於别
<pb:KR2c0001_WYG_036-87a>
殿厚賜¶勞而遣之　　夏六月南詔酋龍遣善闡節度
使¶楊緝思助安南節度使段酋遷守交趾以范昵些¶為
安南都統趙諾眉為扶邪都統監敕使韋仲宰¶將七千
人至峯州高駢得以益其軍進擊南詔屢¶破之㨗奏至
海門李維周皆匿之數月無聲問上¶怪之以問維周維
周奏駢駐軍峯州玩軍不進上<md:KR2c0001_SBCK_036-69b>¶怒以右武衛將軍王晏
權代駢鎮安南召駢詣闕¶欲重貶之是月駢大破南詔
蠻於交趾殺獲甚衆¶遂圍交趾城　高駢圍交趾十餘
<pb:KR2c0001_WYG_036-87b>
日蠻困蹙甚城¶且下㑹得王晏權牒已與李維周將大
軍發海門¶駢即以軍事授韋仲宰與麾下百餘人北歸
先是¶仲宰遣小使王惠賛駢遣小校曽衮入告交趾之¶
㨗至海中望見旌旗東來問遊船云新經略使與¶監軍
也二人謀曰維周必奪表留我乃匿於島間¶維周過即
馳詣京師上得奏大喜即加駢檢校工¶部尚書復鎮安
南駢至海門而還王晏權暗懦動¶禀維周之命維周凶
貪諸將不為之用遂解重圍<md:KR2c0001_SBCK_036-70a>¶蠻遁去者大半駢至復督
<pb:KR2c0001_WYG_036-88a>
勵將士攻城遂克之殺¶段酋遷及土蠻為南詔鄉導者
朱道古斬首三萬¶餘級南詔遁去駢又破土蠻附南詔
者二洞誅其¶酋長土蠻帥衆歸附者萬七千人　　冬
十一月¶壬子赦天下詔安南邕州西川諸軍各保疆域
勿¶復進攻南詔委劉潼曉諭如能更修舊好一切不¶問
　置静海軍於安南以高駢為節度使自李涿¶侵擾羣
蠻為安南患殆將十年至是始平駢築安¶南城周三千
步造屋四十餘萬間
<pb:KR2c0001_WYG_036-88b>
八年春二月自安南至邕廣海路多潛石覆舟静¶海節
度使高駢募工鑿之漕運無滯　西川近邊<md:KR2c0001_SBCK_036-70b>¶六姓蠻常
持兩端無冦則稱效順有冦必為前鋒¶卑籠部獨盡心
於唐與羣蠻為讎朝廷賜姓李除¶為刺史節度使劉潼
遣將將兵助之討六姓蠻焚¶其部落斬首五千餘級
　冬十二月加嶺南東¶道節度使韋宙同平章事¶
九年夏六月鳳翔少尹李師望上言嶲州控扼南¶詔為
其要衝成都道逺難以節制請建定邊軍屯¶重兵於嶲
<pb:KR2c0001_WYG_036-89a>
州以卭州為理所朝廷以為信然以師¶望為嶲州刺史
充定邊軍節度眉蜀卭雅嘉黎等¶州觀察統押諸蠻并
統領諸道行營制置等使師¶望利於專制方面故建此
䇿其實卭距成都纔百<md:KR2c0001_SBCK_036-71a>¶六十里嶲距卭千里其欺罔如
此　　秋九月戊¶戌以山南東道節度使盧耽為西川
節度使以有¶定邊軍之故不領統押諸蠻安撫等使¶
十年　初南詔遣使者楊酋慶來謝釋董成之囚¶定邊
節度使李師望欲激怒南詔以求功遂殺酋¶慶西川大
<pb:KR2c0001_WYG_036-89b>
將恨師望分裂巡屬隂遣人致意南詔¶使入冦師望貪
殘聚私貨以百萬計戍卒怨怒欲¶生食之師望以計免
朝廷徵還以太府少卿竇滂¶代之滂貪殘又甚於師望
故蠻冦未至而定邊固¶已困矣　十月南詔驃信酋龍傾
國入冦引數萬衆¶擊董春烏部破之　十一月蠻進冦嶲
州定邊都頭<md:KR2c0001_SBCK_036-71b>¶安再榮守清溪關蠻攻之再榮退屯大渡
河北與¶之隔水相射九日八夜蠻密分軍伐木開道逾
雪¶坡奄至沐源川滂遣兗海將黄卓帥五百人拒之舉
<pb:KR2c0001_WYG_036-90a>
軍覆没　十二月丁酉蠻衣兖海之衣詐為敗卒至¶江岸
呼船已濟衆乃覺之遂陷犍為縱兵焚掠陵¶榮二州之
境後數日蠻軍大集於陵雲寺與嘉州¶對岸刺史楊忞
與定邊監軍張允瓊勒兵拒之蠻¶潛遣竒兵自東津濟
夾擊官軍殺忠武都將顔慶¶師餘衆皆潰忞允瓊脱身
走壬子陷嘉州慶師慶¶復之弟也竇滂自將兵拒蠻於
大渡河驃信詐遣¶清平官數人詣滂約和滂與語未畢
蠻乘船栰争<md:KR2c0001_SBCK_036-72a>¶度忠武徐宿兩軍結陳抗之滂懼自經於
<pb:KR2c0001_WYG_036-90b>
帳中徐¶州將苖全緒解之曰都統何至於是全緒與安
再¶榮及忠武將勒兵出戰滂遂單騎宵遁三將謀曰¶今
衆寡不敵明旦復戰吾屬盡矣不若乘夜攻之¶使之驚
亂然後解去於是夜入蠻軍弓弩亂發蠻¶大驚三將乃
全軍引去蠻遂進陷黎雅民竄匿山¶谷敗軍所在焚掠
滂犇導江邛州軍資儲偫皆散¶於亂兵之手蠻至城已
空通行無礙矣詔左神武¶將軍顔慶復將兵赴援¶
十一年春正月西川之民聞蠻冦將至爭走入成¶都時
<pb:KR2c0001_WYG_036-91a>
成都但有子城亦無壕人所占地各不過一<md:KR2c0001_SBCK_036-72b>¶席許雨則
戴箕盎以自庇又乏水取摩訶池泥汁¶澄而飲之將士
不習武備節度使盧耽召彭州刺¶史吳行魯使攝參謀
與前瀘州刺史楊慶復共修¶守備選將校分職事立戰
棚具礮檑造器備嚴警¶邏先是西川將士多虚職名亦
無禀給至是揭榜¶募驍勇之士補以實職厚給糧賜應
募者雲集慶¶復乃諭之曰汝曹皆軍中子弟年少材
勇平居無¶由自進今蠻冦憑陵乃汝曹取富貴之秋也
<pb:KR2c0001_WYG_036-91b>
可不¶勉乎皆歡呼踴躍於是列兵械於庭使之各試所¶
能兩兩角勝察其勇怯而進退之得選兵三千人¶號曰
突將行魯彭州人也戊午蠻至眉州耽遣同<md:KR2c0001_SBCK_036-73a>¶節度副使
王偃等齎書見其用事之臣杜元忠與¶之約和蠻報曰
我輩行止只繫雅懐　南詔進軍¶新津定邊之北境也
盧耽遣同節度副使譚奉祀¶致書于杜元忠問其所以
來之意蠻留之不還耽¶遣使告急於朝且請遣使與和
以紓一時之患朝¶廷命知四方館事太僕卿支詳為宣
<pb:KR2c0001_WYG_036-92a>
諭通和使蠻¶以耽待之恭為之盤桓而成都守備由是
粗完¶甲子蠻長驅而北陷雙流庚午耽遣節度副使柳¶
槃徃見之杜元忠授槃書一通曰此通和之後驃¶信與
軍府相見之儀也其儀皆以王者自處語極¶驕慢又遣
人負綵幕至城南云欲張陳蜀王㕔以<md:KR2c0001_SBCK_036-73b>¶居驃信癸酉廢
定邊軍復以七州歸西川是日蠻¶軍扺成都城下前一
日盧耽遣先鋒遊奕使王晝¶至漢州詗援軍且趣之時
興元六千人鳳翔四千¶人已至漢州㑹竇滂以忠武義
<pb:KR2c0001_WYG_036-92b>
成徐宿四千人自¶導江犇漢州就援軍以自存丁丑王
晝以興元資¶簡兵三千餘人軍於毗橋遇蠻前鋒與戰
不利退¶保漢州時成都日望援軍之至而竇滂自以失
地¶欲西川相繼陷没以分其責每援軍自北至輒説¶之
曰蠻衆多於官軍數十倍官軍遠來疲弱未易¶遽前諸
將信之皆狐疑不進成都十將李自孝隂¶與蠻通欲焚
城東倉為内應城中執而殺之後數<md:KR2c0001_SBCK_036-74a>¶日蠻果攻城久之
城中無應而止　　二月癸未朔蠻¶合梯衝四面攻成都城
<pb:KR2c0001_WYG_036-93a>
上以鉤繯挽之使近投火¶沃油焚之攻者皆死盧耽以
楊慶復攝左都押牙¶李驤各帥突將出戰殺傷蠻二千
餘人㑹暮焚其¶攻具三千餘物而還蜀人素怯其突將
新為慶復¶所奬抜且利於厚賞勇氣自倍其不得出者
皆憤¶鬱求奮後數日賊取民籬重沓濕而屈之以為蓬¶
置人其下舉以抵城而斸之矢石不能入火不能¶然慶
復鎔鐵汁而灌之攻者又死乙酉支詳遣使¶與蠻約和
丁亥蠻斂兵請和戊子遣使迎支詳時¶顔慶復以援軍
<pb:KR2c0001_WYG_036-93b>
將至詳謂蠻使曰受詔詣定邊約<md:KR2c0001_SBCK_036-74b>¶和今雲南乃圍成都
則與曏日詔㫖異矣且朝廷¶所以和者冀其不犯成都
也今矢石晝夜相交何¶謂和乎蠻見和使不至庚寅復
進攻城辛卯城中¶出兵擊之乃退初韋臯招南詔以破
吐蕃既而蠻¶訴以無甲弩皋使匠徃教之數歳蠻中甲
弩皆精¶利又東蠻苴那時勿鄧夢衝三部助皋破吐蕃
有¶功其後邊吏遇之無狀東蠻怨唐深自附於南詔¶毎
從南詔入冦為之盡力得唐人皆虐殺之朝廷¶貶竇滂
<pb:KR2c0001_WYG_036-94a>
為康州司户以顔慶復為東川節度使凡¶援蜀諸軍皆
受慶復節制癸巳慶復至新都蠻分¶兵徃拒之甲午與
慶復遇慶復大破蠻軍殺二千<md:KR2c0001_SBCK_036-75a>¶餘人蜀民數千人争操
芟刀白棓以助官軍呼聲¶震野乙未蠻步騎數萬復至
㑹右武衛上將軍宋¶威以忠武軍二千人至即與諸軍
㑹戰蠻軍大敗¶死者五千餘人退保星宿山威進軍沱
江驛距成¶都三十里蠻遣其臣楊定保詣支詳請和詳
曰宜¶先解圍退軍定保還蠻圍城如故城中不知援軍
<pb:KR2c0001_WYG_036-94b>
之至但見其數來請和知援軍必勝矣戊戌蠻復¶請和
使者十返城中亦依違答之蠻以援軍在近¶攻城尤急
驃信以下親立矢石之間庚子官軍至¶城下與蠻戰奪
其升遷橋是夕蠻自燒攻具遁去¶比明官軍乃覺之初
朝廷使顔慶復救成都命宋<md:KR2c0001_SBCK_036-75b>¶威屯綿漢為後繼威乘勝
先至城下破蠻軍功居¶多慶復疾之威飯士欲追蠻軍
城中戰士亦欲與¶北軍合勢俱進慶復牒威奪其軍勒
歸漢州蠻至¶雙流阻新穿水造橋未能成狼狽失度三
<pb:KR2c0001_WYG_036-95a>
日橋成¶乃得過斷橋而去甲兵服物遺棄於路蜀人甚
恨¶之黎州刺史嚴師本收散卒數千保卭州蠻圍之¶二
日不克亦捨去顔慶復始教蜀人築壅門城穿¶塹引水
滿之植鹿角分營鋪蠻知有備自是不復¶犯成都矣¶
十二年夏四月以門下侍郎同平章事路巖為西¶川節
度使<md:KR2c0001_SBCK_036-76a>¶十四年南詔㓂西川又冦黔南黔中經略使秦匡¶謀兵
少不敵棄城犇荆南荆南節度使杜淙囚而¶奏之六月
<pb:KR2c0001_WYG_036-95b>
乙未敕斬匡謀籍沒其家貲　西川節¶度使路巖喜聲
色遊宴委軍府政事於親吏邊咸¶郭籌皆先行後申上
下畏之甞大閲二人議事黙¶書紙相示而焚之軍中以
為有異圖驚懼不安朝¶廷聞之十一月戊辰徙巖荆南
節度使¶
僖宗乾符元年冬十一月南詔冦西川作浮梁濟¶大渡
河防河都知兵馬使黎州刺史黄景復俟其¶半濟擊之
蠻敗走斷其浮梁蠻以中軍多張旗幟¶當其前而分兵
<pb:KR2c0001_WYG_036-96a>
潛出上下流各二十里夜作浮梁<md:KR2c0001_SBCK_036-76b>¶詰朝俱濟襲破諸城
柵夾攻景復力戰三日景復¶陽敗走蠻盡鋭追之景復
設三伏以待之蠻過三¶分之二乃發伏擊之蠻兵大敗
殺二千餘人追至¶大渡河南而還復修完城柵而守之
蠻歸至之羅¶谷遇國中發兵繼至新舊相合鉦鼓聲聞
數十里¶復寇大渡河與唐夾水而軍詐云求和又自上
下¶流潛濟與景復戰連日西川援兵不至而蠻衆日¶益
景復不能支軍遂潰　　十二月南詔乘勝陷¶黎州入
<pb:KR2c0001_WYG_036-96b>
卭峽關攻雅州大渡河潰兵犇入邛州成¶都驚擾民爭
入城或北犇它州城中大為守備而¶塹壘比鄉時嚴固
驃信使其坦綽遺節度使牛叢<md:KR2c0001_SBCK_036-77a>¶書云非敢為寇也欲入
見天子面訴數十年為讒¶人離間寃抑之事儻䝉聖恩
矜恤當還與尚書永¶敦鄰好今假道貴府欲借蜀王㕔
留止數日即東¶上叢素懦怯欲許之楊慶復以為不可
斬其使者¶留二人授以書遣還書辭極數其罪詈辱之
蠻兵¶及新津而還叢恐蠻至豫焚城外民居蕩盡蜀人
<pb:KR2c0001_WYG_036-97a>
尤之詔發河東山南西道東州兵援之仍命天平¶節度
使高駢詣西川制置蠻事¶
二年春正月丙戌以高駢為西川節度使　高駢¶至劒
州先遣使走馬開成都門或諌曰蠻冦逼近¶成都相公
尚遠萬一豨突奈何駢曰吾在交趾破<md:KR2c0001_SBCK_036-77b>¶蠻三十萬衆蠻
聞我來逃竄不暇何敢輒犯成都¶今春氣向暖數十萬
人蘊積城中生死共處汚穢¶鬱蒸將成癘疫不可緩也
使者至成都開門縱民¶出各復常業乘城者皆下城解
<pb:KR2c0001_WYG_036-97b>
甲民大悦蠻方攻¶雅州聞之遣使請和引兵去駢又奏
南蠻小醜易¶以枝梧今西川新舊兵已多所發長武鄜
坊河東¶兵徒有勞費並乞勒還敕止河東兵而己　高
駢¶至成都明日發歩騎五千追南詔至大渡河殺獲¶甚
衆擒其酋長數十人至成都斬之修復邛峽關¶大渡河
諸城柵又築城於戎州馬湖鎮號平夷軍¶又築城於沐
源川皆蠻入蜀之要道也各置兵數<md:KR2c0001_SBCK_036-78a>¶千戍之自是蠻不
復入冦駢召黄景復責以大渡¶河失守腰斬之駢又奏
<pb:KR2c0001_WYG_036-98a>
請自將本管及天平昭義¶義成等軍共六萬擊南詔詔
不許先是南詔督爽¶屢牒中書辭語怨望中書不答盧
攜奏稱如此則¶蠻益驕謂唐無以答宜數其十代受恩
以責之然¶自中書發牒則嫌於體敵請賜高駢及嶺南
節度¶使辛讜詔使録詔白牒與之從之¶
三年春三月南詔遣使者詣高駢求和而盜邊不¶息駢
斬其使者蠻之陷交趾也虜安南經畧判官¶杜驤妻李
瑶瑶宗室之疎屬也蠻遣瑤還遞木夾¶以遺駢稱督爽
<pb:KR2c0001_WYG_036-98b>
牒西川節度使辭極驕慢駢送瑶<md:KR2c0001_SBCK_036-78b>¶京師甲辰復牒南詔
數其負累聖恩德暴犯邊境¶殘賊欺詐之罪安南大渡
覆敗之狀折辱之¶　　冬十月西川節度使高駢築成
都羅城使僧景¶仙規度周二十五里悉召縣令庀徒賦
役吏受百¶錢以上皆死蜀土疎惡以甓甃之還城十里
内取¶土皆剗丘垤平之無得為坎陷以害耕種役者不¶
過十日而代衆樂其均不費扑撻而功辦自八月¶癸丑
築之至十一月戊子畢工役之始作也駢恐¶南詔揚聲
<pb:KR2c0001_WYG_036-99a>
入㓂雖不敢決來役者必驚擾乃奏遣¶景仙遊行入南
詔説諭驃信使歸附中國仍許妻¶以公主因與議二國
禮儀久之不決駢又聲言欲<md:KR2c0001_SBCK_036-79a>¶巡邊朝夕通烽火至大渡
河而實不行蠻中惴恐¶由是訖於城成邊候無風塵之
警先是西川將吏¶入南詔驃信皆坐受其拜駢以其俗
尚浮屠故遣¶景仙徃驃信果帥其大臣迎拜信用其言¶
四年南詔酋龍嗣立以來為邊患殆二十年中國¶為之
虛耗而其國中亦疲弊酋龍卒諡曰景莊皇¶帝子灋立
<pb:KR2c0001_WYG_036-99b>
改元貞明承智大同國號鶴拓亦號大¶封人灋好田獵
酣飲委國事於大臣　閏二月嶺南¶西道節度使辛讜奏
南詔遣陁西段嵯寳等來請¶和且言諸道兵戍邕州歳
久饋餉之費疲弊中國¶請許其和使羸瘵息肩詔許之
讜遣大將杜𢎞等<md:KR2c0001_SBCK_036-79b>¶齎書幣送嵯寳還南詔但留荆南宣
歙數軍戍邕¶州自是諸道兵什減其七¶
五年夏四月南詔遣其酋望趙宗政來請和親無¶表但
令督爽牒中書請為弟而不稱臣詔百官議¶之禮部侍
<pb:KR2c0001_WYG_036-100a>
郎崔澹等以為南詔驕僭無禮高駢不¶達大體反因一
僧呫囁卑辭誘致其使若從其請¶恐垂笑後代高駢聞
之上表與澹爭詔諭解之¶　　五月邕州大將杜𢎞送
段嵯寳至南詔踰年而¶還甲辰辛讜復遣攝巡官賈宏
大將左瑜曹朗使¶於南詔　　冬十二月南詔使者趙
宗政還其國¶中書不答督爽牒但作西川節度使崔安
潛書意<md:KR2c0001_SBCK_036-80a>¶使安潛答之¶
六年春正月賈宏等未至南詔相繼卒於道中從¶者死
<pb:KR2c0001_WYG_036-100b>
亦大半時辛讜己病風痺召攝巡官徐雲䖍¶執其手曰
讜己奏朝廷發使入南詔而使者相繼¶物故奈何吾子
既仕則思徇國能為此行乎讜恨¶風痺不能拜耳因嗚
咽流涕雲䖍曰士為知己死¶明公見辟恨無以報德敢
不承命讜喜厚具資裝¶而遣之二月丙寅雲䖍至善闡
城驃信見大使抗¶禮受副使以下拜己巳驃信使慈雙
羽楊宗就館¶謂雲䖍曰貴府牒欲驃信稱臣表貢方物
驃信¶己遣人自西川入唐與唐約為兄弟不則舅甥夫<md:KR2c0001_SBCK_036-80b>¶
<pb:KR2c0001_WYG_036-101a>
兄弟舅甥書幣而已何表貢之有雲䖍曰驃信既¶欲為
弟為甥驃信景莊之子景莊豈無兄弟於驃¶信為諸父
驃信為君則諸父皆稱臣况弟與甥乎¶且驃信之先由
大唐之命得合六詔為一恩德深¶厚中間小忿罪在邊
鄙今驃信欲修舊好豈可違¶祖考之故事乎順祖考孝
也事大國義也息戰争¶仁也審名分禮也四者皆令德
也可不勉乎驃信¶待雲䖍甚厚以木夾二授雲䖍其一
上中書門下¶其一牒嶺南西道然猶未肯奉表稱貢
<pb:KR2c0001_WYG_036-101b>
廣明元年春三月庚午以左金吾大將軍陳敬瑄¶為西
川節度使代崔安潛　安南軍亂節度使曽<md:KR2c0001_SBCK_036-81a>¶衮出城避
之諸道兵戍邕管者徃徃自歸　趙宗¶政之還南詔也
西川節度使崔安潛表以崔澹之¶議為是且曰南詔小
蠻本雲南一郡之地今遣使¶與和彼謂中國為怯復求
尚主何以拒之上命宰¶相議之盧攜豆盧瑑上言太中
之末府庫充實自¶咸通以來蠻兩陷安南邕管一入黔
中四犯西川¶徵兵運糧天下疲弊踰十五年租賦大半
<pb:KR2c0001_WYG_036-102a>
不入京¶師三使内庫由兹虚竭戰士死於瘴癘百姓困
為¶盜賊致中原榛把皆蠻故也前歳冬蠻不為冦由¶趙
宗政未歸去嵗冬蠻不為冦由徐雲䖍復命蠻¶尚有冀
望今安南子城為叛卒所據節度使攻之<md:KR2c0001_SBCK_036-81b>¶未下自餘戍
卒多已自歸邕管客軍又減其半冬¶期且至儻蠻冦侵
軼何以支梧不若且遣使臣報¶復縱未得其稱臣奉貢
且不使之懐怨益深堅決¶犯邊則可矣乃作詔賜陳敬
瑄許其和親不稱臣¶令敬瑄録詔白并移書與之仍増
<pb:KR2c0001_WYG_036-102b>
賜金帛以嗣曹¶王龜年為宗正少卿充使以徐雲䖍為
副使别遣¶内使共齎詣南詔¶
中和元年秋八月宗正少卿嗣曹王龜年自南詔¶還驃
信上表款附請悉遵詔旨¶
二年秋七月南詔上書請早降公主詔報以方議¶禮儀<md:KR2c0001_SBCK_036-82a>¶三年秋七月南詔遣布燮楊竒肱來迎公主詔陳¶敬瑄
以書辭以鑾輿巡幸儀物未備俟還京邑然¶後出降竒
肱不從直前至成都　　冬十月以宗¶女為安化長公
<pb:KR2c0001_WYG_036-103a>
主妻南詔¶
　　李克用歸唐¶
唐僖宗乾符五年振武軍節度使李國昌之子克¶用為
沙陀副兵馬使戍蔚州時河南盜賊蠭起雲¶州沙陀兵
馬使李盡忠與牙帳康君立薛志勤程¶懐信李存璋等
謀曰今天下大亂朝廷號令不復¶行於四方此乃英雄
立功名富貴之秋也吾屬雖¶各擁兵衆然李振武功大
官高名聞天下其子勇<md:KR2c0001_SBCK_036-82b>¶冠諸軍若輔以舉事代北不足
<pb:KR2c0001_WYG_036-103b>
平也衆以為然君¶立興唐人存璋雲州人志勤奉誠人
也㑹大同防¶禦使段文楚兼水陸發運使代北荐饑漕
運不繼¶文楚頗減軍士衣米又用法稍峻軍士怨怒盡
忠¶遣君立潛詣蔚州説克用起兵除文楚而代之克¶用
曰吾父在振武俟我禀之君立曰今機事已泄¶緩則生
變何暇千里禀命乎於是盡忠夜帥牙兵¶攻牙城執文
楚及判官柳漢璋等繫獄自知軍州¶事遣召克用克用
帥其衆趣雲州行收兵二月庚¶午至城下衆且萬人屯
<pb:KR2c0001_WYG_036-104a>
於鬭鷄臺下壬申盡忠遣¶使送符印請克用為防禦留
後癸酉盡忠械文楚<md:KR2c0001_SBCK_036-83a>¶等五人送鬬鷄臺下克用令軍士
冎而食之以騎¶踐其骸甲戌克用入府舍視事令將士
表求敕命¶朝廷不許李國昌上言乞朝廷速除大同防
禦使¶若克用違命臣請帥本道兵討之終不愛一子以¶
負國家朝廷方欲使國昌諭克用㑹得其奏乃以¶司農
卿支詳為大同軍宣諭使詔國昌語克用令¶迎候如常
儀除克用官必令稱愜又以太僕卿盧¶簡方為大同防
<pb:KR2c0001_WYG_036-104b>
禦使　朝廷以李克用據雲中夏¶四月以前大同軍防
禦使盧簡方為振武節度使¶以振武節度使李國昌為
大同節度使以為克用¶必無以拒也　李國昌欲父子
并據兩鎮得大同<md:KR2c0001_SBCK_036-83b>¶制書毁之殺監軍不受代與李克用
合兵陷遮虜¶軍進擊寧武及岢嵐軍盧簡方赴振武至
嵐州而¶薨丁巳河東節度使竇澣發民塹晉陽己未以
都¶押衙康傳圭為代州刺史又發土團千人戍代州¶土
團至城北娖隊不發求優賞時府庫空竭澣遣¶馬步都
<pb:KR2c0001_WYG_036-105a>
虞候鄧䖍徃慰諭之土團冎䖍牀舁其尸¶入府澣與監
軍自出慰諭人給錢三百布一端衆¶乃定押牙田公鍔
給亂軍錢布衆遂刼之以為都¶將赴代州澣借商人錢
五萬緡以助軍朝廷以澣¶為不才六月以前昭義節度
使曹翔為河東節度¶使　沙陀焚唐林崞縣入忻州境
　　冬十月詔<md:KR2c0001_SBCK_036-84a>¶昭義節度使李鈞幽州節度使李可舉
與吐谷渾¶酋長赫連鐸白義誠沙陀酋長安慶薩葛酋
長米¶海萬合兵討李國昌父子於蔚州　十一月甲午岢
<pb:KR2c0001_WYG_036-105b>
嵐軍翻城應沙陀丁未以河東宣慰使崔季康為¶河東
節度代北行營招討使沙陀攻石州庚戌崔¶季康救之
　　十二月崔季康及昭義節度使李¶鈞與李克用戰
於洪谷兩鎮兵敗鈞戰死昭義兵¶還至代州士卒剽掠
代州民殺之殆盡餘衆自鵶¶鳴谷走歸上黨¶
廣明元年春正月沙陀入鴈門關㓂忻代二月庚¶戌沙
陀二萬餘人逼晉陽辛亥陷太谷遣汝州防<md:KR2c0001_SBCK_036-84b>¶禦使博昌
諸葛爽帥東都防禦兵救河東　　夏¶四月丁酉以太
<pb:KR2c0001_WYG_036-106a>
僕卿李琢為蔚朔等州招討都統¶行營節度使琢聽之
子也　以李琢為蔚朔節度¶使仍充都統　　六月庚
子李琢奏沙陀二千來¶降琢將兵萬人屯代州與盧龍
節度使李可舉吐¶谷渾都督赫連鐸共討沙陀李克用
遣大將高文¶集守朔州自將其衆拒可舉於雄武軍鐸
遣人説¶文集歸國文集執克用將傅文達與沙陀酋長
李¶友金薩葛都督米海萬安慶都督史敬存皆降於¶琢
開門迎官軍友金克用之族父也　　秋七月¶李克用
<pb:KR2c0001_WYG_036-106b>
自雄武軍引兵還撃高文集於朔州李可<md:KR2c0001_SBCK_036-85a>¶舉遣行軍司
馬韓𤣥紹邀之於藥兒嶺大破之殺¶七千餘人李盡忠
程懐信皆死又敗之於雄武軍¶之境殺萬人李琢赫連
鐸進攻蔚州李國昌戰敗¶部衆皆潰獨與克用及宗族
北入達靼詔以鐸為¶雲州刺史大同軍防禦使吐谷渾
白義成為蔚州¶刺史薩葛米海萬為朔州刺史加李可
舉兼侍中¶達靼本靺鞨之别部也居于隂山後數月赤
連鐸¶隂賂達靼使取李國昌父子李克用知之時與其
<pb:KR2c0001_WYG_036-107a>
豪帥遊獵置馬鞭木葉或懸針射之無不中豪帥¶心服
又置酒與飲酒酣克用言曰吾得罪天子願¶效忠而不
得今聞黄巢北來必為中原患一旦天<md:KR2c0001_SBCK_036-85b>¶子若赦吾罪得
與公輩南向共立大功不亦快乎¶人生幾何誰能老死
于沙磧邪達靼知無留意乃止¶
中和元年代北監軍陳景思帥沙陀酋長李友金¶及薩葛
安慶吐谷渾諸部入援京師瞿稹李友金¶説陳景思召李
克用(亊見黄/巢之亂)　李克用牒河東稱¶奉詔將兵五萬討黄巢
<pb:KR2c0001_WYG_036-107b>
令具頓遞招討使鄭從讜¶閉城以備之克用屯於汾東從
讜犒勞給其資糧¶累日不發李克用自至城下大呼求與
從讜相見¶從讜登城謝之癸亥復求發軍賞給從讜以錢
千¶緡米千斛遺之甲子克用縱沙陀剽掠居民城中¶大駭
從讜求救於振武節度使契苾璋璋引突厥<md:KR2c0001_SBCK_036-86a>¶吐谷渾救之破
沙陀兩寨克用追戰至晉陽城南¶璋引兵入城沙陀掠
陽曲榆次而去　　夏六月¶李克用遇大雨己亥引兵
北還陷忻代二州因留¶居代州鄭從讜遣教練使論安
<pb:KR2c0001_WYG_036-108a>
等軍百并以備之¶　　秋七月論安自百并擅還鄭從
讜不解鞾衫¶斬之滅其族更遣都頭温漢臣將兵屯百
并契苾¶璋引兵還振武¶
二年李克用冦蔚州三月振武節度使契苾璋奏¶與天
德大同共討克用詔鄭從讜與相知應接¶　李克用雖
累表請降而據忻代州數侵掠并汾爭¶樓煩監義武節
度使王處存與克用世為昏姻詔<md:KR2c0001_SBCK_036-86b>¶處存諭克用若誠心
款附宜且歸朔州俟朝命若¶暴横如故當與河東大同
<pb:KR2c0001_WYG_036-108b>
共討之　行營都監楊¶復光説王重榮使以朝㫖諭鄭
從讜召克用使平¶黄巢王鐸以墨敕召李克用諭鄭從
讜十一月克¶用將沙陀萬七千自嵐石路趣河中
十二月¶以忻代等州留後李克用為鴈門節度使　李
克¶用將兵四萬至河中討黄巢(餘事並見/<md:KR2c0001_SBCK_036-87a>¶黄巢之亂)
　
　
　通鑑紀事本末巻三十六<md:KR2c0001_SBCK_036-87b>¶下
