# -*- mode: mandoku-view -*-
#+TITLE: 通鑑紀事本末
#+DATE: 2015-09-23 10:03:05
#+PROPERTY: LASTPB  <md:KR2c0001_SBCK_012-1a>
#+PROPERTY: JUAN 13


<md:KR2c0001_SBCK_013-1a>¶
<pb:KR2c0001_WYG_013-1a>
欽定四庫全書
　通鑑紀事本末卷十三¶上
　　　　　　　　　　　　　宋　袁樞　撰
　　劉淵據平陽(殺太弟又附/)¶
漢靈帝中平五年春三月詔發南匈奴兵配劉虞¶討張
純單于羌渠遣左賢王將騎詣幽州國人恐¶發兵無已
於是右部䤈落反與屠各胡合凡十餘¶萬人攻殺羌渠
國人立其子右賢王於扶羅為持¶至尸逐侯單于
<pb:KR2c0001_WYG_013-1b>
六年　初南單于於扶羅既立國人殺其父者遂¶叛共
立須卜骨都侯為單于於扶羅詣闕自訟㑹¶靈帝崩天
下大亂於扶羅將數千騎與白波賊合¶兵冦郡縣時民
皆保聚鈔掠無利而兵遂挫傷復<md:KR2c0001_SBCK_013-1b>¶欲歸國國人不受乃
止河東平陽須卜骨都侯為¶單于一年而死南庭遂虛
其位以老王行國事¶
獻帝興平二年冬十二月南單于於扶羅死弟呼¶廚泉
立居於平陽
<pb:KR2c0001_WYG_013-2a>
建安二十一年秋七月南單于呼廚泉入朝於魏¶魏王
操因留之於鄴使右賢王去卑監其國單于¶嵗給綿絹
錢穀如列侯子孫傳襲其號分其衆為¶五部各立其貴
人為帥選漢人為司馬以監督之¶
魏邵陵厲公嘉平三年　初南匈奴自謂其先本¶漢室
之甥因冒姓劉氏太祖留單于呼厨泉於鄴¶分其衆為
五部居并州境内左賢王豹單于於扶<md:KR2c0001_SBCK_013-2a>¶羅之子也為左
部帥部族最彊城陽太守鄧艾上¶言單于在内羌夷失
<pb:KR2c0001_WYG_013-2b>
統合㪚無主今單于之尊日¶疎而外土之威日重則胡
虜不可不&KR0055;備也聞劉¶豹部有叛胡可因叛割為二國
以分其勢去卑功¶顯前朝而子不繼業宜加其子顯號
使居雁門離¶國弱冦追録舊勲此御邊長計也又陳羌
胡與民¶同處者宜以漸出之使居民表以崇亷恥之教
塞¶姦宄之路司馬師皆從之¶
晉武帝泰始六年　初魏人居南匈奴五部於并¶州諸
郡與中國民雜居自謂其先漢室外孫因改¶姓劉氏<md:KR2c0001_SBCK_013-2b>¶
<pb:KR2c0001_WYG_013-3a>
咸寧五年　初南單于呼廚泉以兄於扶羅子豹¶為左
賢王及魏武帝分匈奴為五部以豹為左部¶帥豹子淵
㓜而儁異師事上黨崔㳺博習經史嘗¶謂同門生上黨
朱紀鴈門范隆曰吾嘗恥隨陸無¶武絳灌無文隨陸遇
髙帝而不能建封侯之業絳¶灌遇文帝而不能興庠序
之教豈不惜哉於是兼¶學武事及長猿臂善射膂力過
人姿貌魁偉為仕¶子在洛陽王渾及子濟皆重之屢薦
於帝帝召與¶語說之濟曰淵有文武長才陛下任以東
<pb:KR2c0001_WYG_013-3b>
南之事¶吳不足平也孔恂楊珧曰非我族類其心必異
淵¶才器誠少比然不可重任也及涼州覆没帝問將<md:KR2c0001_SBCK_013-3a>¶於
李熹對曰陛下誠能發匈奴五部之衆假劉淵¶一將軍
之號使將之而西樹機能之首可指日而¶梟也孔恂曰
淵果梟樹機能則涼州之患方更深¶耳帝乃止東萊王
彌家世二千石彌有學術勇略¶善騎射青州人謂之飛
豹然喜任俠處士陳留董¶養見而謂之曰君好亂樂禍
若天下有事不作士¶大夫矣淵與彌友善謂彌曰王李
<pb:KR2c0001_WYG_013-4a>
以鄉曲見知毎¶相稱薦適足為吾患耳因欷歔流涕齊
王攸聞之¶言於帝曰陛下不除劉淵臣恐并州不得乆
安王¶渾曰大晉方以信懷殊俗奈何以無形之疑殺人¶
侍子乎何徳度之不𢎞也帝曰渾言是也㑹豹卒<md:KR2c0001_SBCK_013-3b>¶以淵
代為左部帥¶
太康十年冬十一月詔以劉淵為匈奴北部都尉¶淵輕
財好施傾心接物五部豪傑幽冀名儒多往¶歸之¶
惠帝永熈元年冬十月以劉淵為建威將軍匈奴¶五部
<pb:KR2c0001_WYG_013-4b>
大都督¶
永興元年　初太弟頴表匈奴左賢王劉淵為冠¶軍將
軍監五部軍事使將兵在鄴淵子聰驍勇絶¶人愽渉經
史善屬文彎弓三百斤弱冠㳺京師名¶士莫不與交頴
以聰為積弩將軍淵從祖右賢王¶宣謂其族人曰自漢
亡以來我單于徒有虚號無<md:KR2c0001_SBCK_013-4a>¶復尺土自餘王侯降同編
户今吾衆雖衰猶不減¶二萬奈何歛手受役奄過百年
左賢王英武超世¶天苟不欲與匈奴必不虚生此人也
<pb:KR2c0001_WYG_013-5a>
今司馬氏骨¶肉相殘四海鼎沸復呼韓邪之業此其時
矣乃相¶與謀推淵為大單于使其黨呼延攸詣鄴告之
淵¶白頴請歸㑹塟頴弗許淵令攸先歸告宣等使招¶集
五部及雜胡聲言助頴實欲叛之　王浚東嬴¶公騰攻
頴淵請歸發五部兵以擊浚騰頴許之¶　淵至左國城
宣等上大單于號二旬之間有衆五¶萬都於離石　淵
聞頴去鄴命劉景等將兵撃鮮¶卑劉宣等諌而止(事並/見西)
(晉之/亂)　　冬十月劉淵遷<md:KR2c0001_SBCK_013-4b>¶都左國城胡晉歸之者愈衆
<pb:KR2c0001_WYG_013-5b>
淵謂羣臣曰昔漢有¶天下乆長恩結於民吾漢室之甥
約為兄弟兄亡¶弟紹不亦可乎乃建國號曰漢劉宣等
請上尊號¶淵曰今四方未定且可依髙祖稱漠王於是
即漢¶王位大赦改元曰元熈追尊安樂公禪為孝懷皇¶
帝作漢三祖五宗神主而祭之立其妻呼延氏為¶王后
以右賢王宣為丞相崔㳺為御史大夫左於¶陸王宏為
太尉范隆為大鴻臚朱紀為太常上黨¶崔懿之後部人
陳元達皆為黄門郎族子曜為建¶武將軍㳺固辭不就
<pb:KR2c0001_WYG_013-6a>
元達少有志操淵常招之元¶達不答及淵為漢王或謂
元達曰君其懼乎元達<md:KR2c0001_SBCK_013-5a>¶笑曰吾知其人乆矣彼亦亮吾
之心但恐不過三¶二日驛書必至其暮淵果徵元達元
達事淵屢進¶忠言退而削草雖子弟莫得知也曜生而
眉白目¶有赤光㓜聰慧有膽量早孤養於淵及長儀觀
魁¶偉性磊落髙亮與衆不羣好讀書善屬文鐡厚一¶寸
射而洞之常自比樂毅及蕭曹時人莫之許也¶惟劉聰
重之曰永明漢世祖魏武之流數公何足¶道哉
<pb:KR2c0001_WYG_013-6b>
懷帝永嘉二年冬十月甲戌漢王淵即皇帝位大¶赦改
元永鳯　　十一月以其子和為大將軍聰為¶車騎大
將軍族子曜為龍驤大將軍　　十二月<md:KR2c0001_SBCK_013-5b>¶乙亥漢主淵
以大將軍和為大司馬封梁王尚書¶令歡樂為大司徒
封陳留王后父御史大夫呼延¶翼為大司空封鴈門郡
公宗室以親䟽悉封郡縣¶王異姓以功伐悉封郡縣公
侯¶
三年春正月徙都平陽大赦改元河瑞　　五月漢¶主
<pb:KR2c0001_WYG_013-7a>
淵封子裕為齊王隆為魯王　漢主淵遣楚王¶聰等㓂
洛陽軍失利淵召聰等還(事見西/¶晉之亂)　　十二月漢主淵
以陳留王歡樂為太傅楚王聰為¶大司徒江都王延年
為大司空遣都護大將軍曲¶陽王賢與征北大將軍劉
靈安北將軍趙固平北¶將軍王桑東屯内黄王彌表左
長史曹嶷行安東<md:KR2c0001_SBCK_013-6a>¶將軍東徇青州且迎其家淵許之¶
四年春正月漢主淵立單徵女為皇后梁王和為¶皇太
子大赦封子义為北海王以長樂王洋為大¶司馬
<pb:KR2c0001_WYG_013-7b>
秋七月庚午漢主淵寢疾辛未以陳留¶王歡樂為太宰
長樂王洋為太傅江都王延年為¶太保楚王聰為大司
馬單于並錄尚書事置單¶于臺於平陽西以齊王裕為
大司徒魯王隆為尚¶書令北海王义為撫軍大將軍領
司𨽻校尉始安¶王曜為征討大都督領單于左輔廷尉
喬智明為¶冠軍大將軍領單于右輔光禄大夫劉殷為
左僕¶射王育為右僕射任顗為吏部尚書朱紀為中書<md:KR2c0001_SBCK_013-6b>¶監護軍馬景領左衞將軍永安王安國領右衛將¶軍安
<pb:KR2c0001_WYG_013-8a>
昌王盛安邑王欽西陽王璿皆領武衛將軍¶分典禁兵
丁丑淵召太宰歡樂等入禁中受遺詔¶輔政己卯淵卒
太子和即位和性猜忌無恩宗正¶呼延攸翼之子也淵
以其無才行終身不遷官侍¶中劉乘素惡楚王聰衛尉
西昌王銳耻不預顧命¶乃相與謀說和曰先帝不權輕
重之勢使三王總¶彊兵於内大司馬擁十萬衆屯於近
郊陛下便為¶寄坐耳宜早為之計和攸之甥也&KR0055;信之
辛巳夜¶召安昌王盛安邑王欽等告之盛曰先帝梓宫
<pb:KR2c0001_WYG_013-8b>
在¶殯四王未有逆節一旦自相魚肉天下謂陛下何<md:KR2c0001_SBCK_013-7a>¶且
大業甫爾陛下勿信讒夫之言以疑兄弟兄弟¶尚不可
信他人誰足信哉攸銳怒之曰今日之議¶理無有二領
軍是何言乎命左右刃之盛既死欽¶懼曰惟陛下命壬
午銳帥馬景攻楚王聰於單于¶臺攸帥永安王安國攻
齊王裕于司徒府乘帥安¶邑王欽攻魯王隆使尚書田
宻武衛將軍劉璿攻¶北海王义密璿挾义斬關歸于聰
聰命貫甲以待¶之銳知聰有備馳還與攸乘共攻隆裕
<pb:KR2c0001_WYG_013-9a>
攸乘疑安¶邑欽有異志殺之是日斬裕癸未斬隆甲申
聰攻¶西明門克之銳等走入南宫前鋒隨之乙酉殺和¶
於光極西室收鋭攸乘梟首通衢羣臣請聰即帝<md:KR2c0001_SBCK_013-7b>¶位聰
以北海王义單后之子也以位讓之义涕泣¶固請聰乆
而許之曰义及羣公正以禍難尚殷貪¶孤年長故耳此
國家之事孤何敢辭俟义年長當¶以大業歸之遂即位
大赦改元光興尊單氏曰皇¶太后其母張氏曰帝太后
以义為皇太弟領大單¶于大司徒立其妻呼延氏為皇
<pb:KR2c0001_WYG_013-9b>
后呼延氏淵后之¶從父妺也封其子粲為河内王易為
河間王翼為¶彭城王悝為髙平王仍以粲為撫軍大將
軍都督¶中外諸軍事以石勒為幷州刺史封汲郡公九
月¶辛未塟漢主淵於永光陵諡曰光文皇帝廟號髙祖¶
漢主聰自以越次而立忌其嫡兄恭因恭寢穴其壁<md:KR2c0001_SBCK_013-8a>¶間
刺而殺之　漢太后單氏卒漢主聰尊母張氏¶為皇太
后單氏年少美色聰烝焉太弟义屢以為¶言單氏慚恚
而死义寵由是漸衰然以單氏故尚¶未之廢也呼延后
<pb:KR2c0001_WYG_013-10a>
言於聰曰父死子繼古今常道¶陛下承髙祖之業太弟
何為者哉陛下百年後粲¶兄弟必無種矣聰曰然吾當
徐思之呼延氏曰事¶留變生太弟見粲兄弟浸長必有
不安之志萬一¶有小人交構其間未必不禍發于今日
也聰心然¶之义舅光祿大夫單沖泣謂义曰踈不間親
主上¶有意於河内王矣殿下何不避之义曰河瑞之末¶
主上自惟嫡庻之分以大位讓义义以主上齒長<md:KR2c0001_SBCK_013-8b>¶故相
推奉天下者髙祖之天下兄終弟及何為不¶可粲兄弟
<pb:KR2c0001_WYG_013-10b>
既壯猶今日也且子弟之間親踈距幾¶主上寧可有此
意乎¶
愍帝建興二年春正月聰置丞相等七公又置輔¶漢十
六大將軍各配兵二千以諸子為之又置¶左右司𨽻各
領户二千餘萬萬户置一内史單于¶左右輔各主六夷
十萬落萬落置一都尉左右選¶曹尚書並典選舉事自
司𨽻以下六官皆位亞僕射¶以其子粲為丞相領大將
軍錄尚書事進封晉王¶江都王延年録尚書六條事汝
<pb:KR2c0001_WYG_013-11a>
隂王景為太師王¶育為太傅任顗為太保馬景為大司
徒朱紀為大<md:KR2c0001_SBCK_013-9a>¶司空中山王曜為大司馬　　十一月漢
主聰以¶晉王粲為相國大單于總百揆粲少有儁才自
為¶宰相驕奢専恣逺賢親佞嚴刻愎諌國人始惡之¶三
年三月雨血於漢東宫延明殿太弟义惡之以¶問太傅
崔瑋太保許遐瑋遐説义曰主上往日以¶殿下為太弟
者欲以安衆心耳其志在晉王乆矣¶王公已下莫不希
㫖附之今復以晉王為相國羽¶儀威重踰於東宫萬幾
<pb:KR2c0001_WYG_013-11b>
之事無不由之諸王皆置¶營兵以為羽翼事勢已去殿
下非徒不得立也朝¶夕且有不測之危不如早為之計
今四衛精兵不¶減五千相國輕佻正煩一刺客耳大將
軍無日不<md:KR2c0001_SBCK_013-9b>¶出其營可襲而取餘王竝㓜固易奪也茍殿
下有¶意二萬精兵指顧可得鼔行入雲龍門宿衛之士¶
孰不倒戈以迎殿下者大司馬不慮其為異也义¶弗從
東宫舎人荀裕告瑋遐勸义謀反漢主聰收¶瑋遐於詔
獄假以他事殺之使冠威將軍卜抽將¶兵監守東宫禁
<pb:KR2c0001_WYG_013-12a>
义不聴朝㑹义憂懼不知所為上¶表乞為庻人幷除諸
子之封褒美晉王請以為嗣¶抽抑而弗通¶
四年漢中常侍王沈宣懷中宫僕射郭猗等皆寵¶幸用
事漢主聰游宴後宫或三日不醒或百日不¶出自去冬
不視朝政事一委相國粲唯殺生除拜<md:KR2c0001_SBCK_013-10a>¶乃使沈等入白
之沈等多不白而自以其私意決¶之故勲舊或不叙而
姦佞小人有數日至二千石¶者軍旅嵗起將士無錢帛
之賞而後宫之家賜及¶僮僕動至數千萬沈等車服第
<pb:KR2c0001_WYG_013-12b>
舍踰於諸王子弟¶中表為守令者三十餘人皆貪殘為
民害靳凖闔¶宗謟事之郭猗與凖皆有怨於太弟义猗
謂相國¶粲曰殿下光文帝之世孫主上之嫡子四海莫
不¶屬心奈何欲以天下與太弟乎且臣聞太弟與大¶將
軍謀因三月上已大宴作亂事成許以主上為¶太上皇
大將軍為皇太子又許衛將軍為大單于¶二王處不疑
之地竝握重兵以此舉事無不成者<md:KR2c0001_SBCK_013-10b>¶然二王有一時之
利不顧父兄事成之後主上豈¶有全理殿下兄弟固不
<pb:KR2c0001_WYG_013-13a>
待言東宫相國單于當在¶武陵兄弟何肯與人也今禍
期甚廹宜早圗之臣¶屢言於主上主上篤於友愛以臣
刀鋸之餘終不¶之信願殿下勿泄密表其狀殿下儻不
信臣言可¶召大將軍從事中郎王皮衛軍司馬劉惇假
之恩¶意許其歸首以問之必可知也粲許之猗密謂皮¶
惇曰二王逆狀主上及相國具知之矣卿同之乎¶二人
驚曰無之猗曰兹事已決吾憐親舊幷見¶族耳因欷歔
流涕二人大懼叩頭求哀猗曰吾為¶卿計卿能用之乎
<pb:KR2c0001_WYG_013-13b>
相國問卿卿但云有之若責卿<md:KR2c0001_SBCK_013-11a>¶不先啓卿即云臣誠負
死罪然仰惟主上寛仁殿¶下敦睦茍言不見信則䧟於
誣譛不測之誅故不¶敢言也皮惇許諾粲召問之二人
至不同時而其¶辭若一粲以為信然靳凖復說粲曰殿
下宜自居¶東宫以領相國使天下早有所繋今道路之
言皆¶云大將軍衛將軍欲奉太弟為變期以季春若使¶
太弟得天下殿下無容足之地矣粲曰為之奈何¶準曰
人告太弟為變主上必不信宜緩東宫之禁¶使賔客得
<pb:KR2c0001_WYG_013-14a>
往來太弟雅好待士必不以此為嫌輕¶薄小人不能無
迎合太弟之意為之謀者然後下¶官為殿下露表其罪
殿下收其賔客與太弟交通<md:KR2c0001_SBCK_013-11b>¶者考問之獄辭既具則主
上無不信之理也粲乃¶命卜抽引兵去東宫少府陳休
左衛將軍卜崇為¶人清直素惡沈等雖在公座未嘗與
語沈等&KR0055;疾¶之侍中卜幹謂休崇曰王沈等埶力足以
囘天地¶卿輩自料親賢孰與竇武陳蕃休崇曰吾輩年
踰¶五十職位已崇唯欠一死耳死於忠義乃為得所¶安
<pb:KR2c0001_WYG_013-14b>
能俛首低眉以事閹豎乎去矣卜公勿復有言¶二月漢
主聰出臨上秋閣命收陳休卜崇及特進¶綦毋達大中
大夫公師彧尚書王琰田歆大司農¶朱諧並誅之皆宦
官所惡也卜幹泣諌曰陛下方¶側席求賢而一旦戮卿
大夫七人皆國之忠良無<md:KR2c0001_SBCK_013-12a>¶乃不可乎藉使休等有罪陛
下不下之有司暴明¶其狀天下何從知之詔尚在臣所
未敢宣露願陛¶下熟思之因叩頭流血王沈叱幹曰卜
侍中欲拒¶詔乎聰拂衣而入免幹為庻人太宰河間王
<pb:KR2c0001_WYG_013-15a>
易大¶將軍渤海王敷御史大夫陳元達金紫光祿大夫¶
西河王延等皆詣闕表諌曰王沈等矯㺯詔㫖欺¶誣日
月内諂陛下外佞相國威權之重侔於人主¶多樹姦黨
毒流海内知休等忠臣為國盡節恐發¶其姦狀故巧為
誣陷陛下不察遽加極刑痛徹天¶地賢愚傷懼今遺晉
未殄巴蜀不賔石勒謀據趙¶魏曹嶷欲王全齊陛下心
腹四支何處無患乃復<md:KR2c0001_SBCK_013-12b>¶以沈等助亂誅巫咸戮扁鵲臣
恐遂成膏肓之疾¶後雖救之不可及已請免沈等官付
<pb:KR2c0001_WYG_013-15b>
有司治罪聰¶以表示沈等笑曰羣兒為元逹所引遂成
癡也沈¶等頓首泣曰臣等小人過䝉陛下識㧞得洒掃
閨¶閫而王公朝士疾臣等如讎又&KR0055;恨陛下願以臣¶等
膏鼎&KR0008;則朝廷自然雍穆矣聰曰此等狂言常¶然卿何
足恨乎聰問沈等於相國粲粲盛稱沈等¶忠清聰恱封
沈等為列侯太宰易又詣闕上疏極¶諌聰大怒手壊其
疏三月易忿恚而卒易素忠直¶陳元達倚之為援得盡
諌爭及卒元達哭之慟曰¶人之云亡邦國殄瘁吾既不
<pb:KR2c0001_WYG_013-16a>
復能言安用黙黙茍<md:KR2c0001_SBCK_013-13a>¶生乎歸而自殺九月漢主宴群臣
於光極殿¶引見太弟义义容貌憔悴鬚髪蒼然涕泣陳
謝聰¶亦為之慟哭乃縱酒極歡待之如初¶
元帝建武元年春三月漢相國粲使其黨王平謂¶太弟
义曰適奉中詔云京師將有變宜衷甲以備¶非常义信
之命宫臣皆衷甲以居粲馳遣告靳準¶王沈準以白漢
主聰曰太弟將為亂已衷甲矣聰¶大驚曰寧有是耶王
沈等皆曰臣等言之乆矣屢¶言之而陛下不之信也聰
<pb:KR2c0001_WYG_013-16b>
使粲以兵圍東宫粲使¶準沈收氏羌酋長十餘人窮問
之皆懸首髙格燒¶鐡灼目酋長自誣與义謀反聰謂沈
等曰吾今而<md:KR2c0001_SBCK_013-13b>¶後知卿等之忠也當念知無不言勿恨往
日言而¶不用也於是誅東宫官屬及义素所親信準沈
等¶素所憎怨者大臣數十人坑士卒萬五千餘人¶
夏四月廢义為北部王粲尋使準賊殺之义形¶神秀爽
寛仁有器度故士心多附之聰聞其死哭¶之慟曰吾兄
弟止餘二人而不相容安得使天下¶知吾心邪　　秋
<pb:KR2c0001_WYG_013-17a>
七月漢主聰立晉王粲為皇太¶子領相國大單于總攝
朝政如故大赦¶
大興元年夏四月漢中常侍王沈養女有美色漢¶主聰
立以為左皇后尚書令王鑒中書監崔懿之¶中書令曹
恂諌曰臣聞王者立后比徳乾坤生承<md:KR2c0001_SBCK_013-14a>¶宗廟没配后土
必擇世徳名宗幽閑令淑乃副四¶海之望稱神祇之心
孝成帝以趙飛鷰為后使繼¶嗣絶滅社稷為墟此前鑑
也自麟嘉以來中宫之¶位不以徳舉借使沈之弟女刑
<pb:KR2c0001_WYG_013-17b>
餘小醜猶不可以¶塵汙椒房况其家婢邪六宫妃嬪皆
公子公孫奈¶何一旦以婢主之臣恐非國家之福也聰
大怒使¶中常侍宣懷謂太子粲曰鑒等小子狂言侮慢
無¶復君臣上下之禮其速考實於是收鑒等送市皆¶斬
之金紫光祿大夫王延馳將入諌門者弗通鑒¶等臨刑
王沈以杖叩之曰庸奴復能為惡乎乃公¶何與汝事鑒
瞋目叱之曰豎子滅大漢者正坐汝<md:KR2c0001_SBCK_013-14b>¶鼠輩與靳準耳要
當訴汝於先帝取汝於地下治¶之準謂鑒曰吾受詔收
<pb:KR2c0001_WYG_013-18a>
君有何不善君言漢滅由¶吾也鑒曰汝殺皇太弟使主
上獲不友之名國家¶畜養汝輩何得不滅懿之謂準曰
汝心如梟鏡必¶為國患汝既食人人亦當食汝¶
　　慕容據鄴¶
晉武帝太康二年　初鮮卑莫護䟦始自塞外¶居遼西
西棘城之北號曰慕容部莫護䟦生木延木¶延生涉歸
遷於遼東之北世附中國數從征討有¶功拜大單于
　冬十月渉歸始㓂昌黎
<pb:KR2c0001_WYG_013-18b>
三年三月安北將軍嚴詢敗慕容涉歸於昌黎斬<md:KR2c0001_SBCK_013-15a>¶獲萬
計¶
四年鮮卑慕容渉歸卒弟删簒立將殺涉歸子廆¶廆亡
匿於遼東徐郁家¶
六年慕容删為其下所殺部衆復迎涉歸子廆而¶立之
渉歸與宇文部素有隙廆請討之朝廷弗許¶廆怒入冦
遼西殺掠甚衆帝遣幽州軍討廆戰於¶肥如廆衆大敗
自是毎嵗犯邊又東擊扶餘扶餘¶王依慮自殺子弟走
<pb:KR2c0001_WYG_013-19a>
保沃沮廆夷其國城驅萬餘¶人而歸¶
七年夏慕容廆寇遼東故扶餘王依慮子依羅求¶帥見
人還復舊國請援於東夷校尉何龕龕遣督<md:KR2c0001_SBCK_013-15b>¶護賈沈將
兵送之廆遣其將孫丁帥騎邀之於路¶沈力戰斬丁遂
復扶餘¶
十年夏四月慕容廆遣使請降五月詔拜廆鮮卑¶都督
廆謁見何龕以士大夫禮巾衣詣門龕嚴兵¶以見之廆
乃改服戎衣而入人問其故廆曰主人¶不以禮待客客
<pb:KR2c0001_WYG_013-19b>
何為哉龕聞之甚慚&KR0055;敬異之時¶鮮卑宇文氏段氏方
強數侵掠廆廆卑辭厚幣以¶事之段國單于階以女妻
廆生皝仁昭廆以遼東¶僻逺徙居徒河之青山¶
惠帝元康四年慕容廆徙居大棘城¶
太安元年鮮卑宇文單于莫圭部衆強盛遣其弟<md:KR2c0001_SBCK_013-16a>¶屈雲
攻慕容廆廆擊其别帥素怒延破之素怒延¶恥之復發
兵十萬圍廆於棘城廆衆皆懼廆曰素¶怒延兵雖多而
無灋制已在吾算中矣諸君但為¶力戰無所憂也遂出
<pb:KR2c0001_WYG_013-20a>
擊大破之追犇百里俘斬萬¶計遼東孟暉先没於宇文
部帥其衆數千家降於¶廆廆以為建威將軍廆以其臣
慕輿句勤恪亷靖¶使掌府庫句心計黙識不案簿書始
終無漏以慕¶輿河明敏精審使典獄訟覆訊清允¶
懷帝永嘉元年冬十二月慕容廆自稱鮮卑大單¶于拓
䟦猗盧與廆通好¶
三年　初遼東太守龎本襲殺東夷校尉李臻詔<md:KR2c0001_SBCK_013-16b>¶以渤
海封釋代之釋収斬本
<pb:KR2c0001_WYG_013-20b>
五年　初東夷校尉李臻之死也遼東附塞鮮卑¶素喜
連木丸津託為臻報仇攻陷諸縣殺掠士民¶屢敗郡兵
連年為寇東夷校尉封釋不能討請與¶連和連津不從
民失業歸慕容廆者甚衆廆廩給¶遣還願留者即撫存
之廆少子鷹揚將軍翰言於¶廆曰自古有為之君莫不
尊天子以從民望成大¶業今連津外以龎本為名内實
幸災為亂封使君¶已誅本請和而宼暴不已中原離亂
州師不振遼¶東荒散莫之救恤單于不若數其罪而討
<pb:KR2c0001_WYG_013-21a>
之上則¶興復遼東下則幷吞二部忠義彰於本朝私利
歸<md:KR2c0001_SBCK_013-17a>¶於我國此霸王之基也廆笑曰孺子乃能及此乎¶遂
帥衆東擊連津以翰為前鋒破斬之盡幷二部¶之衆得
所掠民三千餘家及前歸廆者悉以付郡¶遼東賴以復
存封釋疾病屬其孫弈於廆釋卒廆¶召弈與語說之曰
竒士也補小都督釋子冀州主¶簿悛幽州參軍抽來奔
䘮廆見之曰此家抎抎千¶斤犍也以道不通䘮不得還
皆留仕廆廆以抽為¶長史悛為叅軍王浚以妻舅崔毖
<pb:KR2c0001_WYG_013-21b>
為東夷校尉¶
愍帝建興元年　初中國士民避亂者多北依王¶浚浚
不能存撫又政灋不立士民往往復去之段¶氏兄弟專
尚武勇不禮士大夫唯慕容廆政事修<md:KR2c0001_SBCK_013-17b>¶明愛重人物故
士民多歸之廆舉其英俊隨才授¶任以河東裴嶷北平
陽耽廬江黄泓代郡魯昌為¶謀主廣平遊邃北海逢羨
北平西方䖍西河宋奭¶及封抽裴開為股肱平原宋該
安定皇甫岌岌弟¶眞蘭陵繆愷昌黎劉斌及封弈封裕
<pb:KR2c0001_WYG_013-22a>
典機要裕抽¶之子也裴嶷清方有幹略為昌黎太守兄
武為𤣥¶菟太守武卒嶷與武子開以其䘮歸過廆廆敬
禮¶之及去厚加資送行及遼西道不通嶷欲還就廆¶開
曰鄉里在南奈何北行且等為流寓段氏彊慕¶容氏弱
何必去此而就彼也嶷曰中國䘮亂今往¶就之是相帥
而入虎口也且道逺何由可達若俟<md:KR2c0001_SBCK_013-18a>¶其清通又非嵗月
可冀今欲求託足之地豈可不¶慎擇其人汝觀諸段豈
有逺略且能待國士乎慕¶容公修仁行義有霸王之志
<pb:KR2c0001_WYG_013-22b>
加以國豐民安今往¶從之髙可以立功名下可以庇宗
族汝何疑焉開¶乃從之既至廆大喜陽耽清直沈敏為
遼西太守¶慕容翰破段氏於陽樂獲之廆禮而用之遊
邃逢¶羨宋奭皆嘗為昌黎太守與黄泓俱避地於薊後¶
歸廆王浚屢以手書召邃兄暢暢欲赴之邃曰彭¶祖刑
政不修華戎離叛以邃度之必不能乆兄且¶盤桓以俟
之暢曰彭祖忍而多疑頃者流民北來¶命所在追殺之
今手書殷勤我稽留不往將累及<md:KR2c0001_SBCK_013-18b>¶卿且亂世宗族宜分
<pb:KR2c0001_WYG_013-23a>
以冀遺種遂從之卒與浚俱¶没宋該與平原杜羣劉翔
先依王浚又依段氏皆¶以為不足託帥諸流寓同歸於
廆東夷校尉崔毖¶請皇甫岌為長史卑辭說諭終莫能
致廆招之岌¶與弟真即時俱至遼東張統據樂浪帶方
二郡與¶髙句麗王乙弗利相攻連年不解樂浪王遵說
統¶帥其民千餘家歸廆廆為之置樂浪郡以統為太¶守
遵參軍事¶
元帝建武元年三月晉王以鮮卑大都督慕容廆¶為都
<pb:KR2c0001_WYG_013-23b>
督遼左雜夷流民諸軍事龍驤將軍大單于¶昌黎公廆
不受征虜將軍魯昌說廆曰今兩亰覆<md:KR2c0001_SBCK_013-19a>¶没天子䝉塵琅
邪王承制江東為四海所係屬明¶公雖雄據一方而諸
部猶阻兵未服者葢以官非¶王命故也謂宜通使琅邪
勸承大統然後奉詔令¶以伐有罪誰敢不從處士遼東
髙詡曰霸王之資¶非義不濟今晉室雖㣲人心猶附之
宜遣使江東¶示有所尊然後仗大義以正諸部不患無
辭矣廆¶從之遣長史王濟浮海詣建康勸進
<pb:KR2c0001_WYG_013-24a>
大興元年三月帝復遣使授慕容廆龍驤將軍大¶單于
昌黎公廆辭公爵不受以逰邃為龍驤長¶史劉翔為主
簿命邃創定府朝儀法裴嶷言於廆¶曰晉室衰㣲介居
江表威德不能及逺中原之亂<md:KR2c0001_SBCK_013-19b>¶非明公不能拯也今諸
部雖各擁兵然皆頑愚相¶聚宜以漸幷取以為西討之
資廆曰君言大非孤¶所及也然君中朝名徳不以孤僻
陋而教誨之是¶天以君賜孤而祐其國也乃以嶷為長
史委以軍¶國之謀諸部弱小者稍稍擊取之
<pb:KR2c0001_WYG_013-24b>
二年平州刺史崔毖自以中州人望鎮遼東而士¶民多
歸慕容廆心不平數遣使招之皆不至意廆¶拘留之乃
隂說髙句麗段氏宇文氏使共攻之約¶滅廆分其地毖
所親渤海髙瞻力諌毖不從三國¶合兵伐廆諸將請擊
之廆曰彼為崔毖所誘欲邀¶一切之利軍勢初合其鋒
甚鋭不可與戰當固守<md:KR2c0001_SBCK_013-20a>¶以挫之彼烏合而來既無統壹
莫相歸服乆必攜¶貳一則疑吾與毖許而覆之二則三
國自相猜忌¶待其人情離貳然後擊之破之必矣三國
<pb:KR2c0001_WYG_013-25a>
進攻棘¶城廆閉門自守遣使獨以牛酒犒宇文氏二國
疑¶宇文氏與廆有謀各引兵歸宇文大人悉獨官曰¶二
國雖歸吾當獨取之宇文氏士卒數十萬連營¶四十里
廆使召其子翰於徒河翰遣使白廆曰悉¶獨官舉國為
寇彼衆我寡易以計破難以力勝今¶城中之衆足以禦
宼翰請為竒兵於外伺其間而¶撃之内外俱奮使彼震
駭不知所備破之必矣今¶幷兵為一彼得專壹攻城無
復它虞非䇿之得者<md:KR2c0001_SBCK_013-20b>¶也且示衆以怯恐士氣不戰先沮
<pb:KR2c0001_WYG_013-25b>
矣廆猶疑之遼¶東韓夀言於廆曰悉獨官有慿陵之志
將驕卒惰¶軍不堅密若竒兵卒起掎其無備必破之䇿
也廆¶乃聴翰留徒河悉獨官聞之曰翰素名驍果今不¶
入城或能為患當先取之城不足憂乃分遣數千¶騎襲
翰翰知之詐為段氏使者逆於道曰慕容翰¶乆為吾患
聞當擊之吾已嚴兵相待宜速進也使¶者既去翰即出
城設伏以待之宇文氏之騎見使¶者大喜馳行不復設
備進入伏中翰奮擊盡獲之¶乘勝徑進遣間使語廆出
<pb:KR2c0001_WYG_013-26a>
兵大戰廆使其子皝與¶長史裴嶷將精鋭為前鋒自將
大兵繼之悉獨官<md:KR2c0001_SBCK_013-21a>¶初不設備聞廆至驚悉衆出戰前鋒
始交翰將千¶騎從旁直入其營縱火焚之衆皆惶擾不
知所為¶遂大敗悉獨官僅以身免廆盡俘其衆獲皇帝
玉¶璽三紐崔毖聞之懼使其兄子燾詣棘城偽賀㑹¶三
國使者亦至請和曰非我本意崔平州教我耳¶廆以示
燾臨之以兵燾懼首服廆乃遣燾歸謂毖¶曰降者上策
走者下策也引兵隨之毖與數十騎¶棄家犇髙句麗其
<pb:KR2c0001_WYG_013-26b>
衆悉降於廆廆以其子仁為征¶虜將軍鎮遼東官府市
里按堵如故髙句麗將如¶奴子據於河城廆遣將軍張
統掩擊擒之俘其衆¶千餘家以崔燾髙瞻韓恒石琮歸
於棘城待以客<md:KR2c0001_SBCK_013-21b>¶禮恒安平人琮鑒之孫也廆以髙瞻為
將軍瞻稱¶疾不就廆數臨候之撫其心曰君之疾在此
不在¶它也今晉室䘮亂孤欲與諸君共清世難翼戴帝¶
室君中州望族宜同斯願奈何以華夷之異介然¶疎之
哉夫立功立事惟問志略何如耳華夷何足¶問乎瞻猶
<pb:KR2c0001_WYG_013-27a>
不起廆頗不平龍驤主簿宋該與瞻有¶隙勸廆除之廆
不從瞻以憂卒　宋該勸廆獻捷¶江東廆使該為表裴
嶷奉之幷所得三璽詣建康¶獻之¶
三年三月裴嶷至建康盛稱慕容廆之威德賢儁¶皆為
之用朝廷始重之帝謂嶷曰卿中朝名臣當<md:KR2c0001_SBCK_013-22a>¶留江東朕
别詔龍驤送卿家屬嶷曰臣少䝉國恩¶出入省闥若得
復奉輦轂臣之至榮但以舊亰淪¶没山陵穿毁雖名臣
宿將莫能雪耻獨慕容龍驤¶竭忠王室志除凶逆故使
<pb:KR2c0001_WYG_013-27b>
臣萬里歸誠今臣來而¶不返必謂朝廷以其僻陋而棄
之孤其嚮義之心¶使懈體於討賊此臣之所甚惜是以
不敢徇私而¶忘公也帝曰卿言是也乃遣使隨嶷拜廆
安北將¶軍平州刺史¶
四年十二月以慕容廆為都督幽平二州東夷諸¶軍事
車騎將軍平州牧封遼東公單于如故遣謁¶者即授印
綬聴承制置官司守宰廆於是備置僚<md:KR2c0001_SBCK_013-22b>¶屬以裴嶷游邃
為長史裴開為司馬韓夀為别駕¶陽耽為軍諮祭酒崔
<pb:KR2c0001_WYG_013-28a>
燾為主簿黄泓鄭林叅軍事¶廆立子皝為世子作東横
以平原劉讃為祭酒使¶皝與諸生同受業廆得暇亦親
臨聴之皝雄毅多¶權略喜經術國人稱之廆徙慕容翰
鎭遼東慕容¶仁鎭平郭翰撫安民夷甚有威惠仁亦次
之¶
成帝咸和六年冬慕容廆遣使與太尉陶侃牋勸¶以興
兵北伐共清中原僚屬宋該等共議以廆立¶功一隅位
卑任重等差無别不足以鎭華夷宜表¶請進廆官爵叅
<pb:KR2c0001_WYG_013-28b>
軍韓恒駮曰夫立功者患信義不¶著不患名位不髙桓
文有匡復之功不先求禮命<md:KR2c0001_SBCK_013-23a>¶以令諸侯宜繕甲兵除羣
凶功成之後九錫自至¶比於邀君以求寵不亦榮乎廆
不悦出恒為新昌¶令於是東夷校尉封抽等䟽上侃府
請封廆為燕¶王行大將軍事侃復書曰夫功成進爵古
之成制¶也車騎雖未能為官摧勒然忠義竭誠今騰牋
上¶聴可不遲速當在天臺也¶
八年夏五月甲寅遼東武宣公慕容廆卒六月世¶子皝
<pb:KR2c0001_WYG_013-29a>
以平北將軍行平州刺史督攝部内赦繫囚¶以長史裴
開為軍諮祭酒郎中令髙詡為𤣥菟太¶守皝以帶方太
守王誕為左長史誕以遼東太守¶陽騖為才而讓之皝
從之以誕為右長史　　秋<md:KR2c0001_SBCK_013-23b>¶七月慕容皝遣長史渤海
王濟等來告䘮¶
九年秋八月王濟還遼東詔遣侍御史王齊祭遼¶東公
廆又遣謁者徐孟策拜慕容皝鎭軍大將軍¶平州刺史
大單于遼東公持節都督承制封拜一¶如廆故事
<pb:KR2c0001_WYG_013-29b>
咸康元年秋七月慕容皝立子儁為世子　　冬¶十月
王齊南還十二月慕容皝始受朝命¶
二年秋九月慕容皝遣長史劉斌兼郎中令遼東¶陽景
送徐孟等還建康¶
三年秋九月鎮軍左長史封弈等勸慕容皝稱燕¶王皝
從之於是備置群司以封奕為國相韓夀為<md:KR2c0001_SBCK_013-24a>¶司馬裴開
為奉常陽騖為司𨽻王㝢為太僕李洪¶為大理杜羣為
納言令宋該劉睦石琮為常伯皇¶甫眞陽恊為冗騎常
<pb:KR2c0001_WYG_013-30a>
侍宋晃平熈張泓為將軍封¶裕為記室監洪臻之孫晃
奭之子也　　冬十月¶丁邜皝即燕王位大赦十一月
甲寅追尊武宣公¶曰武宣王夫人段氏曰武宣后立夫
人段氏為王¶后世子儁為王太子如魏武晉文輔政故
事¶
四年十二月燕王皝討段遼(事見燕/¶討段遼)
五年燕王皝自以稱王未受晉命冬遣長史劉翔¶叅軍
鞠運來獻㨗論功且言權假之意幷請刻期¶大舉共平
<pb:KR2c0001_WYG_013-30b>
中原<md:KR2c0001_SBCK_013-24b>¶七年春正月燕王皝使唐國内史陽裕等築城於¶桞城
之北龍山之西立宗廟宫闕命曰龍城二月¶劉翔至建
康帝引見問慕容鎭軍平安對曰臣受¶遣之日朝服拜
章翔為燕王皝求大將軍燕王章¶璽朝議以為故事大
將軍不處邊自漢魏以來不¶封異姓為王所求不可許
翔曰自劉石構亂長江¶以北翦為戎藪未聞中華公卿
之胄有一人能攘¶臂揮戈摧破凶逆者也獨慕容鎭軍
<pb:KR2c0001_WYG_013-31a>
父子竭力心¶存本朝以寡撃衆屢殄彊敵使石虎畏懼
悉使邊¶陲之民散居三魏蹙國千里以薊城為北境功
烈¶如此而惜海北之地不以為封邑何哉昔漢髙祖<md:KR2c0001_SBCK_013-25a>¶不
愛王爵於韓彭故能成其帝業項羽刓印不忍¶授卒用
危亡吾之至心非茍欲尊其所事竊惜聖¶朝疎忠義之
國使四海無所勸慕耳尚書諸葛恢¶翔之姊夫也獨主
異議以為夷狄相攻中國之利¶惟器與名不可輕許乃
謂翔曰借使慕容鎭軍能¶除石虎乃是復得一石虎也
<pb:KR2c0001_WYG_013-31b>
朝廷何頼焉翔曰嫠¶婦猶知恤宗周之隕今晉室阽危
君位侔元凱曾¶無憂國之心邪嚮使靡鬲之功不立則
少康何以¶祀夏桓文之戰不㨗則周人皆為左袵矣慕
容鎭¶軍枕戈待旦志殄凶逆而君更唱邪惑之言忌間¶
忠臣四海所以未壹良由君輩耳翔留建康嵗餘<md:KR2c0001_SBCK_013-25b>¶衆議
終不決翔乃說中常侍彧𢎞曰石虎苞八州¶之地帶甲
百萬志吞江漢自索頭宇文暨諸小國¶無不臣服惟慕
容鎮軍翼戴天子精貫白日而更¶不獲殊禮之命竊恐
<pb:KR2c0001_WYG_013-32a>
天下移心解體無復南向者¶矣公孫淵無尺寸之益於
吳吳主封為燕王加以¶九錫今慕容鎭軍屢摧賊鋒威
振秦隴虎比遣重¶使甘言厚幣欲授以曜威大將軍遼
西王慕容鎮¶軍惡其非正却而不受今朝廷乃矜惜虚
名沮抑¶忠順豈社稷之長計乎後雖悔之恐無及已𢎞
為¶之入言於帝帝意亦欲許之㑹皝上表稱庾氏兄¶弟
擅權召亂宜加斥退以安社稷及遺庾冰書責<md:KR2c0001_SBCK_013-26a>¶其當國
秉權不能為國雪耻冰甚愧恨其絶逺非¶所能制乃與
<pb:KR2c0001_WYG_013-32b>
何充奏從其請乙卯以慕容皝為使¶持節大將軍都督河
北諸軍事幽州牧大單于燕¶王備物典策皆從殊禮又
以其世子儁為假節安¶北將軍東夷校尉左賢王賜軍
資器械以千萬計¶又封諸功臣百餘人以劉翔為代郡
太守封臨泉¶鄉侯加貟外散騎常侍翔固辭不受翔疾
江南士¶大夫以驕奢酣縱相尚嘗因朝賀宴集謂何充
等¶曰四海板蕩奄踰三紀宗社為墟黎民塗炭斯乃¶廟
堂焦慮之時忠臣畢命之秋也而諸君宴安江¶沱肆情
<pb:KR2c0001_WYG_013-33a>
縱欲以奢靡為榮以傲誕為賢謇諤之言<md:KR2c0001_SBCK_013-26b>¶不聞征伐之
功不立將何以尊主濟民乎充等甚¶慙詔遣兼大鴻臚
郭悕持節詣棘城册命燕王與¶翔等偕北公卿餞於江
上翔謂諸公曰昔少康資¶一旅以滅有窮勾踐慿㑹稽
以報彊吳蔓草猶宜¶早除況冦讎乎今石虎李夀志相
吞噬王師縱未¶能澄清北方且當從事巴蜀一旦石虎
先人舉事¶倂夀而有之據形便之地以臨東南雖有智
者不¶能善其後矣中護軍謝廣曰是吾心也　　秋七
<pb:KR2c0001_WYG_013-33b>
月郭悕劉翔等至燕燕王皝以翔為東夷護軍領¶大將
軍長史以唐國内史陽裕為左司馬典書令¶李洪為右
司馬中尉鄭林為軍諮祭酒<md:KR2c0001_SBCK_013-27a>¶八年冬十月燕王遷都龍城赦其境内¶
　　成李據蜀¶
晉惠帝元康八年　初張魯在漢中賨人李氏自¶巴西
宕渠往依之魏武帝克漢中李氏將五百餘¶家歸之拜
為將軍遷於略陽北土號曰巴氐其孫¶特庠流皆有材
<pb:KR2c0001_WYG_013-34a>
武善騎射性任俠州黨多附之及¶齊萬年反關中荐饑
略陽天水等六郡民流移就¶糓入漢川者數萬家道路
有疾病窮乏者特兄弟¶常營護振救之由是得衆心流
民至漢中上書求¶寄食巴蜀朝議不許遣侍御史李苾
持節慰勞且¶監察之不令入劔閣苾至漢中受流民賂
表言流<md:KR2c0001_SBCK_013-27b>¶民十萬餘口非漢中一郡所能賑贍蜀有倉儲
又¶復豐稔宜令就食朝廷從之由是散在梁益不可¶禁
止李特至劔閣太息曰劉禪有如此地面縳於¶人豈非
<pb:KR2c0001_WYG_013-34b>
庸才邪聞者異之¶
永康元年冬十一月詔徵益州刺史趙廞為大長¶秋以
成都内史中山耿滕為益州刺史廞賈后之¶姻親也聞
徵甚懼且以晉室衰亂隂有據蜀之志¶乃傾倉廩賑流
民以收衆心以李特兄弟材武其¶黨類皆巴西人與廞
同郡厚遇之以為爪牙特等¶慿恃廞勢專聚衆為盜蜀
人患之滕數密表流民¶剛剽蜀人愞弱主不能制客必為
亂階宜使還本<md:KR2c0001_SBCK_013-28a>¶土勿留之險地恐秦雍之禍更移於梁
<pb:KR2c0001_WYG_013-35a>
益矣廞聞¶而惡之州被詔書遣文武千餘人迎滕是時
成都¶治少城益州治太城廞猶在太城未去滕欲入州¶
功曹陳恂諌曰今州郡構怨日&KR0055;入城必有大禍¶不如
留少城以觀其變檄諸縣合村保以備秦氐¶陳西夷行
至且當待之不然退保犍為西渡江源¶以防非常滕不
從是月帥衆入州廞遣兵逆之戰¶於西門滕敗死郡吏
皆竄走惟陳恂面縛詣廞請¶滕䘮廞義而許之廞又遣
兵逆西夷校尉陳總總¶至江陽聞廞有異志主簿蜀郡
<pb:KR2c0001_WYG_013-35b>
趙模曰今州郡不¶恊必生大變當速行赴之府是兵要
助順討逆誰<md:KR2c0001_SBCK_013-28b>¶敢動者總更縁道停留比至南安魚涪津
已遇廞¶軍模白總散財募士以拒戰若克州軍則州可
得¶不克順流而退必無害也總曰趙益州忿耿侯故¶殺
之與吾無嫌何為如此模曰今州起事必當殺¶君以立
威雖不戰無益也言至垂涕總不聴衆遂¶自潰總逃草
中模著總服格戰廞兵殺模見其非¶是更搜求得總殺
之廞自稱大都督大將軍益州¶牧署置僚屬改易守令
<pb:KR2c0001_WYG_013-36a>
王官被召無敢不往李庠¶帥妺壻李含天水任囘上官
晶扶風李攀始平費¶他氐符成隗伯等四千騎歸廞廞
以庠為威寇將¶軍封陽泉亭侯委以心膂使招合六郡
壯勇至萬<md:KR2c0001_SBCK_013-29a>¶餘人以斷北道¶
永寧元年春正月李庠驍勇得衆心趙廞浸忌之¶而未
言長史蜀郡杜淑張粲說廞曰將軍起兵始¶爾而遽遣
李庠握彊兵於外非我族類其心必異¶此倒戈授人也
宜早圗之㑹庠勸廞稱尊號淑粲¶因白廞以庠大逆不
<pb:KR2c0001_WYG_013-36b>
道引斬之幷其子姪十餘人¶時李特李流皆將兵在外
廞遣人慰撫之曰庠非¶所宜言罪應死兄弟罪不相及
復以特流為督將¶特流怨廞引兵歸緜竹廞牙門將涪
陵許弇求為¶巴東監軍杜淑張粲固執不許弇怒手殺
淑粲於¶廞閤下淑粲左右復殺弇三人皆廞之腹心也
廞<md:KR2c0001_SBCK_013-29b>¶由是遂衰廞遣長史犍為費逺蜀郡太守李苾督¶護
常俊督萬餘人斷北道屯緜竹之石亭李特宻¶収兵得
七千餘人夜襲逺等軍燒之死者什八九¶遂進攻成都
<pb:KR2c0001_WYG_013-37a>
費逺李苾及軍諮祭酒張㣲夜斬關走¶文武盡散廞獨
與妻子乘小船走至廣都為從者¶所殺特入成都縱兵
大掠遣使詣洛陽陳廞罪狀¶初梁州刺史羅尚聞趙廞
反表廞素非雄才蜀人¶不附敗亡可計日而待詔拜尚
平西將軍益州刺¶史督牙門將王敦蜀郡太守徐儉廣
漢太守辛冉¶等七千餘人入蜀特等聞尚來甚懼使其
弟驤於¶道奉迎幷獻珍玩尚恱以驤為騎督特流復以
牛<md:KR2c0001_SBCK_013-30a>¶酒勞尚於緜竹王敦辛冉說尚曰特等專為盜賊¶宜
<pb:KR2c0001_WYG_013-37b>
因㑹斬之不然必為後患尚不從冉與特有舊¶謂特曰
故人相逢不吉當凶矣特&KR0055;自猜懼二月¶尚至成都
初朝廷符下秦雍州使召還流民入¶蜀者又遣御史馮
該張昌督之李特兄輔自略陽¶至蜀言中國方亂不足
復還特然之累遣天水閻¶式詣羅尚求權停至秋又納
賂於尚及馮該尚該¶許之朝廷論討趙廞功拜特宣威
將軍弟流奮武¶將軍皆封侯璽書下益州條列六郡流
民與特同¶討廞者將加封賞廣漢太守辛冉欲以滅廞
<pb:KR2c0001_WYG_013-38a>
為已¶功寢朝命不以實上衆咸怨之羅尚遣從事督遣<md:KR2c0001_SBCK_013-30b>¶流民限七月上道時流民布在梁益為人傭力聞¶州郡
逼遣人人愁怨不知所為且水潦方盛年糓¶未登無以
為行資特復遣閻式詣尚求停至冬辛¶冉及犍為太守
李苾以為不可尚舉别駕蜀郡杜¶弢秀才式為弢説逼
移利害弢亦欲寛流民一年¶尚用冉苾之謀不從弢乃
致秀才板出還家冉性¶貪暴欲殺流民首領取其資貨
乃與苾白尚言流¶民前因趙廞之亂多所剽掠宜因移
<pb:KR2c0001_WYG_013-38b>
設關以奪取¶之尚移書令梓潼太守張演於諸要施關
搜索寳¶貨特數為流民請留流民皆感而恃之多相帥
歸¶特特乃結大營於緜竹以處流民移辛冉求自寛<md:KR2c0001_SBCK_013-31a>¶冉
大怒遣人分牓通衢購募特兄弟許以重賞特¶見之悉
取以歸與弟驤改其購云能送六郡之豪¶李任閻趙楊
上官及氐叟侯王一首賞百匹於是¶流民大懼歸特者
愈衆旬月間過二萬人流亦聚¶衆數千人特又遣閻式
詣羅尚求申期式見營柵¶衝要謀掩流民歎曰民心方
<pb:KR2c0001_WYG_013-39a>
危今而速之亂將作¶矣又知辛冉李苾意不可囘乃辭
尚還緜竹尚謂¶式曰子且以吾意告諸流民今聴寛矣
式曰明公¶惑於姦說恐無寛理弱而不可輕者民也今
趣之¶不以理衆怒難犯恐為禍不淺尚曰然吾不欺子¶
子其行矣式至緜竹言於特曰尚雖云爾然未可<md:KR2c0001_SBCK_013-31b>¶信也
何者尚威刑不立冉等各擁彊兵一旦為變¶亦非尚所
能制&KR0055;宜為備特從之　　冬十月特¶分為二營特居
北營流居東營繕甲厲兵戒嚴以¶待之冉苾相與謀曰
<pb:KR2c0001_WYG_013-39b>
羅侯貪而無斷日復一日令¶流民得展姦計李特兄弟
並有雄才吾屬將為所¶虜矣宜為決計羅侯不足復問
也乃遣廣漢都尉¶曽元牙門張顯劉並等潜帥步騎三
萬襲特營羅¶尚聞之亦遣督䕶田佐助元元等至特安
卧不動¶待其衆半入發伏擊之死者甚衆殺田佐曽元
張¶顯傳首以示尚冉尚謂將佐曰此虜成去矣而廣¶漢
不用吾言以張賊勢今若之何於是六郡流民<md:KR2c0001_SBCK_013-32a>¶李含等
共推特行鎭北大將軍承制封拜以其弟¶流行鎭東大
<pb:KR2c0001_WYG_013-40a>
將軍號東督護以相鎮統又以兄輔¶為票騎將軍弟驤
為驍騎將軍進兵攻冉於廣漢¶尚遣李苾費逺帥衆救
冉畏特不敢進冉出戰屢¶敗潰圍犇徳陽特入據廣漢
以李超為太守進兵¶攻尚於成都尚以書諭閻式式復
書曰辛冉傾巧¶曾元小豎李叔平非將帥之材式前為
節下及杜¶景文論留徙之宜人懷桑梓孰不願之但往
日初¶至隨穀庸賃一室五分復值秋潦乞須冬熟而終¶
不見聽繩之太過窮鹿抵虎流民不肯延頸受刃¶以致
<pb:KR2c0001_WYG_013-40b>
為變即聽式言寛使治嚴不過去九月盡集<md:KR2c0001_SBCK_013-32b>¶十月進道
今達鄉里何有如此也特以兄輔弟驤¶子始蕩雄及李
含含子國離任回李攀攀弟恭上¶官晶任臧楊褒上官
惇等為將帥閻式李逺等為¶僚佐羅尚素貪殘為百姓
患特與蜀民約灋三章¶施捨振貸禮賢㧞滯軍政肅然
蜀民大悦尚頻為¶特所敗乃阻長圍縁郫水作營連延
七百里與特¶相拒求救於梁州及南夷校尉¶
太安元年夏五月河間王顒遣督䕶衙博討李特¶軍於
<pb:KR2c0001_WYG_013-41a>
梓潼朝廷復以張㣲為廣漢太守軍於德陽¶羅尚遣督
護張龜軍於繁城特使其子鎭軍將軍¶蕩等龍慱而自
將擊龜破之蕩敗博兵於陽沔梓<md:KR2c0001_SBCK_013-33a>¶潼太守張演委城走
巴西丞毛植以郡降蕩進攻¶博於葭萌愽走其衆盡降
河間王顒更以許雄為¶梁州刺史特自稱大將軍益州
牧都督梁益二州¶諸軍事　　秋八月李特攻張㣲㣲
擊破之遂進¶攻特營李蕩引兵救之山道險陿蕩力戰
而前遂¶破㣲兵特欲還涪蕩及司馬王幸諌曰㣲軍已
<pb:KR2c0001_WYG_013-41b>
破¶智勇俱竭宜乗鋭氣遂禽之特復進攻㣲殺之生¶禽
㣲子存以㣲䘮還之特以其將寋碩守徳陽李¶驤軍毗
橋羅尚遣軍擊之屢為驤所敗驤遂進攻¶成都燒其門
李流軍成都之北尚遣精勇萬人攻¶驤驤與流合擊大
破之還者什一二許雄數遣軍<md:KR2c0001_SBCK_013-33b>¶攻特不勝特勢益盛建
寧大姓李叡毛詵逐太守¶杜俊朱提大姓李猛逐太守
雍約以應特衆各數¶萬南夷校尉李毅討破之斬詵李
猛奉牋降而辭¶意不遜毅誘而殺之
<pb:KR2c0001_WYG_013-42a>
二年春正月李特潜渡江擊羅尚水上軍皆散走¶蜀郡
太守徐儉以少城降特入據之惟取馬以供¶軍餘無侵
掠赦其境内改元建初羅尚保太城遣¶使求和於特蜀
民相聚為塢者皆送款於特特遣¶使就撫之以軍中糧
少乃分六郡流民於諸塢就¶食李流言於特曰諸塢新
附人心未固宜質其大¶姓子弟聚兵自守以備不虞又
與特司馬上官惇<md:KR2c0001_SBCK_013-34a>¶書曰納降如待敵不可易也前將軍
雄亦以為言¶特怒曰大事已定但當安民何為更逆加
<pb:KR2c0001_WYG_013-42b>
疑忌使¶之離叛乎朝廷遣荆州刺史宗岱建平太守孫
阜¶帥水軍三萬以救羅尚岱以阜為前鋒進逼德陽¶特
遣李蕩及蜀郡太守李璜就徳陽太守任臧共¶拒之岱
阜軍勢甚盛諸塢皆有貳心益州兵曹從¶事蜀郡任叡
言於羅尚曰李特散衆就食驕怠無¶備此天亡之時也
宜密約諸塢刻期同發内外擊¶之破之必矣尚使叡夜
縋出城宣㫖於諸塢期以¶二月十日同擊特叡因詣特
詐降特問城中虚實¶叡曰糧儲將盡但餘貨帛耳叡求
<pb:KR2c0001_WYG_013-43a>
出省家特許之<md:KR2c0001_SBCK_013-34b>¶遂還報尚二月尚遣兵掩襲特營諸塢
皆應之特¶兵大敗斬特及李輔李逺皆焚尸傳首洛陽
流民¶大懼李流李蕩李雄收餘衆還保赤祖流自稱大¶
將軍大都督益州牧保東營蕩雄保北營孫阜破¶徳陽
獲寋碩任臧退屯涪陵三月羅尚遣督護何¶沖常&KR0055;等
攻李流涪陵民藥紳等亦起兵攻流流¶與李驤拒深使
李蕩李雄拒紳何沖乗虚攻北營¶氐符成隗伯在營中
叛應之蕩母羅氏擐甲拒戰¶伯手刃傷其目羅氏氣益
<pb:KR2c0001_WYG_013-43b>
壯營垂破㑹流等破&KR0055;¶紳引兵還與沖等戰大破之成
伯帥其黨突出詣¶尚流等乘勝進抵成都尚復閉城自
守蕩馳馬逐<md:KR2c0001_SBCK_013-35a>¶北中矛而死朝廷遣侍中燕國劉沈假節
統羅尚¶許雄等軍討李流行至長安河間王顒留沈為
軍¶師遣席薳代之李流以李特李蕩繼死宗岱孫阜¶將
至甚懼李含勸流降流從之李驤李雄迭諌不¶納
夏五月流遣其子世及含子胡為質於阜¶軍胡兄離為
梓潼太守聞之自郡馳還欲諌不及¶退與雄謀襲阜軍
<pb:KR2c0001_WYG_013-44a>
雄曰為今計當如是而二翁不¶從奈何離曰當劫之耳
雄大喜乃共說流民曰吾¶屬前已殘暴蜀民今一旦束
手便為魚肉惟有同¶心襲阜以取富貴耳衆皆從之雄
遂與離襲擊阜¶軍大破之㑹宗岱卒於墊江荆州軍遂
退流甚慙<md:KR2c0001_SBCK_013-35b>¶由是竒雄才軍事悉以任之六月李雄攻殺
汶山¶太守陳圗遂取郫城　　秋七月李流徙屯郫蜀¶
民皆保險結塢或南入寧州或東下荆州城邑皆¶空野
無煙火流虜掠無所得士衆饑乏唯涪陵千¶餘家依青
<pb:KR2c0001_WYG_013-44b>
城山處士范長生平西叅軍浩陵徐轝¶說羅尚求為汶
山太守邀結長生與共討流尚不¶許轝怒出降於流流
以轝為安西將軍轝説長生¶使資給流軍糧長生從之
流軍由是復振九月李¶流疾篤謂諸將曰驍騎仁明固
足以濟大事然前¶軍英武殆天所相可共受事於前軍
流卒衆推李¶雄為大都督大將軍益州牧治郫城雄使
武都朴<md:KR2c0001_SBCK_013-36a>¶泰紿羅尚使襲郫城云已為内應尚使隗伯將¶
兵攻郫泰約舉火為應李驤伏兵於道泰出長梯¶於外
<pb:KR2c0001_WYG_013-45a>
隗伯兵見火起爭縁梯上驤縱兵擊大破之¶追犇夜至
城下詐稱萬嵗曰已得郫城矣入少城¶尚乃覺之退保
大城隗伯創甚雄生獲之赦不殺¶李驤攻犍為斷尚運
道獲太守龔恢殺之閏十二¶月李雄急攻羅尚尚軍無
食留牙門張羅守城夜¶由牛鞞水東走羅開門降雄入
成都軍士飢甚乃¶帥衆就榖於郪掘野芋而食之許雄
坐討賊不進¶徵即罪¶
永興元年春正月羅尚逃至江陽遣使表狀詔尚<md:KR2c0001_SBCK_013-36b>¶權統
<pb:KR2c0001_WYG_013-45b>
巴東巴郡涪陵以供軍賦尚遣别駕李興詣¶鎮南將軍
劉𢎞求糧𢎞綱紀以運道阻逺且荆州¶自空乏欲以零
陵米五千斛與尚𢎞曰天下一家¶彼此無異吾今給之
則無西顧之憂矣遂以三萬¶斛給之尚頼以自存　李
雄以范長生有名徳為¶蜀人所重欲迎以為君而臣之
長生不可諸將固¶請雄即尊位　　冬十月雄即成都
王位大赦改¶元曰建興除晉灋約灋七章以其叔父驤
為太傅¶兄始為太保李離為太尉李雲為司徒李璜為
<pb:KR2c0001_WYG_013-46a>
司¶空李國為太宰閻式為尚書令楊襃為僕射尊母¶羅
氏為王太后追尊父特為成都景王雄以李國<md:KR2c0001_SBCK_013-37a>¶李離有
智謀凡事必咨而後行然國離事雄彌謹¶十二月羅尚
移屯巴郡遣兵掠蜀中獲李驤妻昝¶氏及子夀¶
光熈元年春三月范長生詣成都成都王雄門迎¶執板
拜為丞相尊之曰范賢　　夏六月成都王¶雄即皇帝
位大赦改元曰晏平國號大成追尊父¶特曰景皇帝廟
號始祖尊王太后曰皇太后以范¶長生為天地太師復
<pb:KR2c0001_WYG_013-46b>
其部曲皆不豫征稅諸將恃¶恩互爭班位尚書令閻式
上疏請考漢晉故事立¶百官制度從之¶
　
　
　
　
　
　通鑑紀事本末卷十三上
<pb:KR2c0001_WYG_013-47a>
欽定四庫全書
　通鑑紀事本末卷十三下
　　　　　　　　　　　　　宋　袁樞　撰
　　張氏據凉<md:KR2c0001_SBCK_013-37b>¶晉惠帝永寧元年春正月以散騎常侍安定張軌¶為涼
州刺史軌以時方多難隂有保據河西之志¶故求為凉
州時州境盗賊縱横鮮卑為寇軌至以¶宋配汜瑗為謀
主悉討破之威著西土
<pb:KR2c0001_WYG_013-47b>
懷帝永嘉二年春二月涼州刺史張軌病風口不¶能言
使其子荗攝州事隴西内史晉昌張越凉州¶大族欲逐
軌而代之與其兄酒泉太守鎮及西平¶太守曹祛謀遣
使詣長安告南陽王模稱軌廢疾¶請以秦州刺史賈龕
代之龕將受之其兄讓龕曰¶張涼州一時名士威著西
州汝何德以代之龕乃¶止鎮祛上疏更請刺史未報遂
移檄廢軌以軍司<md:KR2c0001_SBCK_013-38a>¶杜耽攝州事使耽表越為刺史軌下
教欲避位歸¶老宜陽長史王融叅軍孟暢蹋折鎮檄排
<pb:KR2c0001_WYG_013-48a>
閤入言¶曰晉室多故明公撫寧西夏張鎮兄弟敢肆凶
逆¶當鳴鼔誅之遂出戒嚴㑹軌長子寔自京師還乃¶以
寔為中督䕶將兵討鎮遣鎮甥太府主簿令狐¶亞先往
說鎮為陳利害鎮流涕曰人誤我乃詣寔¶歸罪寔南擊
曹祛走之朝廷得鎮祛䟽以侍中袁¶瑜為涼州刺史治
中楊澹馳詣長安割耳盤上訴¶軌之被誣南陽王模表
請停瑜武威太守張琠亦¶上表留軌詔依模所表且命
誅曹袪軌於是命寔¶帥歩騎三萬討袪斬之張越犇鄴
<pb:KR2c0001_WYG_013-48b>
涼州乃定　　五<md:KR2c0001_SBCK_013-38b>¶月詔封張軌西平郡公軌辭不受時
州郡之使莫¶有至者軌獨遣使貢獻嵗時不絶¶
四年十一月詔加張軌鎮西將軍都督隴右諸軍¶事光
祿大夫傅祇太常摰虞遺軌書告以京師饑¶匱軌遣叅
軍杜勲獻馬五百匹㲜布三萬匹¶
六年春三月凉州主簿馬魴説張軌宜命將出師¶翼戴
帝室軌從之馳檄關中共尊輔秦王且言今¶遣前鋒督
護宋配帥步騎二萬徑趨長安西中郎¶將寔帥中軍三
<pb:KR2c0001_WYG_013-49a>
萬武威太守張琠帥胡騎二萬絡¶繹繼發　　秋九月
秦州刺史裴苞據險以拒凉¶州兵張寔宋配等擊破之
苞奔柔凶塢<md:KR2c0001_SBCK_013-39a>¶愍帝建興二年二月壬寅以張軌為太尉凉州牧¶封西
平郡公朝廷以張軌老病拜其子寔為副刺¶史　夏
五月西平武穆公張軌寢疾遺令文武¶將佐務安百姓
上思報國下以寧家己丑軌薨長¶史張璽等表世子寔
攝父位　　冬十月以張寔¶為都督凉州諸軍事凉州
<pb:KR2c0001_WYG_013-49b>
刺史西平公¶
三年冬十月凉州軍士張冰得璽文曰皇帝行璽¶獻於
張寔僚屬皆賀寔曰是非人臣所得留遣使¶歸於長安¶
四年夏四月張寔下令所部吏民有能舉其過者¶賞以
布帛羊米後曹佐髙昌隗瑾曰今明公為政<md:KR2c0001_SBCK_013-39b>¶事無巨細
皆自决之或興師發令府朝不知萬一¶違失謗無所分
羣下畏威受成而已如此雖賞之¶千金終不敢言也謂
宜少損聰明凡百政事皆延¶訪羣下使各盡所懷然後
<pb:KR2c0001_WYG_013-50a>
采而行之則嘉言自至¶何必賞也實悦從之增瑾位三
等實遣將軍王該¶帥歩騎五千入援長安且送諸郡貢
計詔拜實都¶督陜西諸軍事以實弟茂為秦州刺史¶
元帝建武元年春正月黃門郎史淑侍御史王沖¶自長
安犇涼州稱愍帝出降前一日使淑等齎詔¶賜張寔拜
寔大都督涼州牧侍中司空承制行事¶且曰朕已詔琅
邪王時攝大位君其協贊琅邪共<md:KR2c0001_SBCK_013-40a>¶濟多難淑等至姑臧
寔大臨三日辭官不受初寔¶叔父肅為西海太守聞長
<pb:KR2c0001_WYG_013-50b>
安危逼請為先鋒入援¶寔以其老弗許及聞長安不守
肅悲憤而卒寔遣¶太府司馬韓璞撫戎將軍張閬等帥
歩騎一萬東¶擊漢命討虜將軍陳安安故太守賈騫隴
西太守呉¶紹各統郡兵為前驅又遺相國保書曰王室
有事¶不忘投軀前遣賈騫瞻公舉動中被符命敕騫還¶軍
俄聞寇逼長安胡崧不進麴允持金五百請救¶於崧遂
決遣騫等進軍度嶺㑹聞朝廷傾覆為忠¶不遂憤痛之
深死有餘責今更遣璞等唯公命是¶從璞等卒不能進
<pb:KR2c0001_WYG_013-51a>
而還至南安諸羌斷路相持百<md:KR2c0001_SBCK_013-40b>¶餘日糧竭矢盡璞殺車
中牛以饗士泣謂之曰汝¶曹念父母乎曰念念妻子乎
曰念欲生還乎曰欲¶從我令乎曰諾乃鼓譟進戰㑹張
閬帥金城兵繼¶至夾擊大破之斬首數千級先是長安
謡曰奉川¶中血没腕唯有凉州倚柱觀及漢兵覆關中
氐羌¶掠隴右雍秦之民死者什八九獨凉州安全¶
天興元年春三月寔遣牙門蔡忠奉表詣建康比¶至帝
已即位寔不用江東年號猶稱建興
<pb:KR2c0001_WYG_013-51b>
三年夏六月京兆人劉𢎞客居涼州天梯山以妖¶術惑
衆從受道者千餘人西平元公張寔左右皆¶事之帳下
閻涉牙門趙卬皆𢎞鄉人𢎞謂之曰天<md:KR2c0001_SBCK_013-41a>¶與我神璽應王
凉州涉卬信之密與寔左右十餘¶人謀殺寔奉𢎞為主
寔弟荗知其謀請誅𢎞寔令¶牙門將史初收之未至涉
等懷刅而入殺寔於外¶寢𢎞見史初至謂曰使君已死
殺我何為初怒截其¶舌而囚之轘於姑臧市誅其黨與
數百人左司馬¶隂元等以寔子駿尚㓜推張荗為凉州
<pb:KR2c0001_WYG_013-52a>
刺史西平¶公赦其境内以駿為撫軍將軍　　秋八月
西平¶公張荗立兄子駿為世子¶
四年春二月張荗築靈鈞臺基髙九仭武陵閻曾¶夜叩
府門呼曰武公遣我來言何故勞民築臺有¶司以為妖
請殺之荗曰吾信勞民曾稱先君之命<md:KR2c0001_SBCK_013-41b>¶以規我何謂妖
乎乃為之罷役¶
永昌元年冬十二月張荗使將軍韓璞帥衆取隴¶西南
安之地置秦州
<pb:KR2c0001_WYG_013-52b>
明帝太寧元年八月趙主曜自隴上西擊涼州遣¶其將
劉咸攻韓璞於冀城呼延晏攻寧羌護軍隂¶鑒於桑壁
曜自將戎卒二十八萬軍於河上列營¶百餘里金鼓之
聲動地河水為沸張荗臨河諸戍¶皆望風奔潰曜揚聲
欲百道俱濟直抵姑臧凉州¶大震叅軍馬岌勸荗親出
拒戰長史汜褘怒請斬¶之岌曰汜公糟粕書生刺舉小
才不思國家大計¶明公父子欲為朝廷誅劉曜有年矣
今曜自至逺<md:KR2c0001_SBCK_013-42a>¶近之情共觀明公此舉當立信勇之驗以
<pb:KR2c0001_WYG_013-53a>
副秦隴¶之望力雖不敵勢不可以不出荗曰善乃出屯
石¶頭荗謂叅軍陳珍曰劉曜舉三秦之衆乘勝席捲¶而
來將若之何珍曰曜兵雖多精卒至少大抵皆¶氐羌烏
合之衆恩信未洽且有山東之虞安能捨¶其腹心之疾
曠日持乆與我爭河西之地邪若二¶旬不退珍請得弊
卒數千為明公擒之荗喜使珍¶將兵救韓璞趙諸將爭
欲濟河趙主曜曰吾軍勢¶雖盛然畏威而來者三分有
二中軍疲困其實難¶用今但案甲勿動以吾威聲震之
<pb:KR2c0001_WYG_013-53b>
若出中旬張荗¶之表不至者吾為負卿矣荗尋遣使稱
藩獻馬牛<md:KR2c0001_SBCK_013-42b>¶羊珍寳不可勝紀曜拜荗侍中都督涼南北
秦梁¶益巴漠隴右西域雜夷匈奴諸軍事太師涼州牧¶
封涼王加九錫　張荗大城姑臧修靈鈞臺别駕¶吳紹
諫曰明公所以修城築臺者葢懲既往之患¶耳愚以為
茍恩未洽於人心雖處層臺亦無所益¶適足以疑羣下
忠信之志失士民繫託之望示怯¶弱之形啟鄰敵之謀
將何以佐天子霸諸侯乎願¶亟罷兹役以息勞費荗曰
<pb:KR2c0001_WYG_013-54a>
亡兄一旦失身於物豈¶無忠臣義士欲盡節者哉顧禍
生不意雖有智勇¶無所施耳王公設險勇夫重閉古之
道也今國家¶未靖不可以太平之理責人於屯邅之世
也卒為<md:KR2c0001_SBCK_013-43a>¶之¶
二年夏五月甲申張荗疾病執世子駿手泣曰吾¶家世
以孝友忠順著稱今雖天下大亂汝奉承之¶不可失也
且下令曰吾官非王命苟以集事豈敢¶榮之死之日當
以白帢入棺勿以朝服歛是日薨¶愍帝使者史淑在姑
<pb:KR2c0001_WYG_013-54b>
臧左長史汜褘右長史馬謨¶等使淑拜駿大將軍涼州
牧西平公赦其境内前¶趙王曜遣使贈荗太宰謚曰成
烈王拜駿上大將¶軍涼州牧涼王　　冬十二月涼州
將辛晏據枹¶罕不服張駿將討之從事劉慶諌曰霸王
之師必¶須天時人事相得然後乃起辛晏凶狂安忍其
亡<md:KR2c0001_SBCK_013-43b>¶可必奈何以饑年大舉盛寒攻城乎駿乃止駿遣¶叅
軍王隲聘于趙趙主曜謂之曰貴州欵誠和好¶卿能保
之乎隲曰不能侍中徐邈曰君來結好而¶云不能保何
<pb:KR2c0001_WYG_013-55a>
也隲曰齊桓貫澤之盟憂心兢兢諸¶侯不召自至葵丘
之㑹振而矜之叛者九國趙國¶之化常如今日可也若
政教陵遲尚未能察邇者¶之變况鄙州乎曜曰此涼州
之君子也擇使可謂¶得人矣厚禮而遣之¶
三年春二月張駿承元帝凶問大臨三日㑹黃龍¶見嘉
泉氾禕等請改年以章休祥駿不許辛晏以¶枹罕降駿
復收河南之地<md:KR2c0001_SBCK_013-44a>¶成帝咸和元年張駿畏趙人之逼是嵗徙隴西南¶安二
<pb:KR2c0001_WYG_013-55b>
千餘家於姑臧又遣使修好於成以書勸¶成主雄去尊
號稱藩於晉雄復書曰吾過為士大¶夫所推然本無心
於帝王思為晉室元功之臣掃¶除氛埃而晉室陵遲德
聲不振引領東望有年月¶矣㑹獲來貺情在闇至有何
己巳自是聘使相繼¶
二年夏五月張駿聞趙兵為後趙所敗乃去趙官¶爵復
稱晉大將軍涼州牧遣武威太守竇濤金城¶太守張閬
武興太守辛巖楊烈將軍宋輯等帥衆¶數萬東㑹韓璞
<pb:KR2c0001_WYG_013-56a>
攻掠趙秦州諸郡趙南陽王𦙍將¶兵擊之屯狄道枹罕
䕶軍辛晏告急秋駿使韓璞<md:KR2c0001_SBCK_013-44b>¶辛巖救之璞進度沃干嶺
巖欲速戰璞曰夏末以¶來日星數有變不可輕動且曜
與石勒相攻𦙍必¶不能乆與我相守也與𦙍夾洮相持
七十餘日¶　　冬十月璞遣辛巖督運於金城𦙍聞之
曰韓璞¶之衆十倍於吾吾糧不多難以持乆今虜分兵
運¶糧天授我也若敗辛巖璞等自潰乃帥騎三千襲¶巖
於沃干嶺敗之遂前逼璞衆大潰𦙍乘勝¶追奔濟河攻
<pb:KR2c0001_WYG_013-56b>
㧞令居斬首二萬級進據振武河西¶大駭張閬辛晏帥
其衆數萬降趙駿遂失河南之¶地¶
三年張駿治兵欲乘虛襲長安理曹郎中索詢諌<md:KR2c0001_SBCK_013-45a>¶曰劉
曜雖東征其子𦙍守長安未易輕也若使小¶有所獲彼
若釋東方之圖還與我校禍難之興未¶可量也駿乃止¶
五年夏五月張駿因前趙之亡復收河南地至¶狄道置
五屯䕶軍與趙分境六月趙遣鴻臚孟毅¶拜駿征西大
將軍涼州牧加九錫駿耻為之臣不¶受留毅不遣
<pb:KR2c0001_WYG_013-57a>
七年凉州僚屬勸張駿稱凉王領秦涼二州牧置¶公卿
百官如魏武晉文故事駿曰此非人臣所宜¶言也敢言
此者罪不赦然境内皆稱之為王駿立¶次子重華為世
子<md:KR2c0001_SBCK_013-45b>¶八年　初張駿欲假道於成以通表建康成主雄¶不許
乃遣治中從事張淳稱藩於成以假道雄¶偽許之將使
盗覆諸東峽蜀人橋賛密以告淳淳¶謂雄曰寡君使小
臣行無迹之地萬里通誠於建¶康者以陛下嘉尚忠義
<pb:KR2c0001_WYG_013-57b>
能成人之美故也若欲殺¶臣者當斬之都市宣示衆目
曰涼州不忘舊徳通¶使琅邪主聖臣明發覺殺之如此
則義聲逺播天¶下畏威今使盗殺之江中威刑不顯何
足以示天¶下乎雄大驚曰安有此邪司𨽻校尉景騫言
於雄¶曰張淳壯士請留之雄曰壯士安肯留且試以卿¶
意觀之騫謂淳曰卿體豐大天熱可且遣下吏少<md:KR2c0001_SBCK_013-46a>¶住須
涼淳曰寡君以皇輿播越梓宫未返生民塗¶炭莫之振
救故遣淳通誠上都所論事重非下吏¶所能傳使下吏
<pb:KR2c0001_WYG_013-58a>
可了則淳亦不來矣雖火山湯海¶猶將赴之豈寒暑之
足憚哉雄謂淳曰貴主英名¶葢世土險兵彊何不亦稱
帝自娯一方淳曰寡君¶祖考以來世篤忠貞以讎耻未
雪枕戈待旦何自¶娯之有雄甚慙曰我之祖考本亦晉
臣遭天下大¶亂與六郡之民避難此州為衆所推遂有
今日琅¶邪若能中興大晉於中國者亦當帥衆輔之厚為¶
淳禮而遣之淳卒致命於建康長安之失守也敦¶煌計
吏耿訪自漢中入江東屢上書請遣大使慰<md:KR2c0001_SBCK_013-46b>¶撫涼州朝
<pb:KR2c0001_WYG_013-58b>
廷以訪守治書御史拜張駿鎭大將¶軍選隴西賈陵等
十二人配之訪至梁州道不通¶以詔書付賈陵詐為賈
客以達之是嵗陵始至涼¶州駿遣部曲督王豐等報謝¶
九年春二月丁卯詔遣耿訪王豐齎印綬授張駿¶大將
軍都督陜西雍秦涼州諸軍事自是每嵗使¶者不絶¶
咸康元年　初張軌及二子寔茂雖保據河右而¶軍旅
之事無嵗無之及張駿嗣位境内漸平駿勤¶修庶政總
御文武咸得其用民富兵彊逺近稱之¶以為賢君駿遣
<pb:KR2c0001_WYG_013-59a>
將楊宣伐龜兹鄯善於是西域諸<md:KR2c0001_SBCK_013-47a>¶國焉耆于窴之屬皆
詣姑臧朝貢駿於姑臧南作¶五殿官屬皆稱臣駿有兼
秦雍之志遣叅軍麴䕶¶上疏以為勒雄既死虎期繼逆
兆庻離主漸冉經¶世先老消落後生不識慕戀之心日
逺日忘乞勅¶司空鑒征西亮等汎舟江沔首尾齊舉¶
五年九月張駿立辟雍明堂以行禮十一月以世¶子重
華行凉州事¶
六年春三月張駿遣别駕馬詵入貢於趙表辭蹇¶傲趙
<pb:KR2c0001_WYG_013-59b>
王虎怒欲斬詵侍中石璞諫曰今國家所當¶先除者遺
晉也河西僻陋不足為意今斬馬詵必¶征張駿則兵力
分而為二建康復延數年之命矣<md:KR2c0001_SBCK_013-47b>¶乃止璞苞之曾孫也¶
穆帝永和元年十二月張駿伐焉耆降之是嵗駿¶分武
威等十一郡為凉州以世子重華為刺史分¶興晉等八
郡為河州以寧戎校尉張瓘為刺史分¶敦煌等三郡及
西域都護等三營為沙州以西胡¶校尉楊宣為刺史駿
自稱大都督大將軍假凉王¶督攝三州始置祭酒郎中
<pb:KR2c0001_WYG_013-60a>
大夫舎人謁者等官官¶號皆倣天朝而㣲變其名車服
旌旗擬於王者¶
二年夏五月丙戍西平忠成公張駿薨官屬上世¶子重
華為使持節大都督太尉䕶羌校尉涼州牧¶西平公假
涼王赦其境内尊嫡母嚴氏為太王太<md:KR2c0001_SBCK_013-48a>¶后母馬氏為王
太后　趙將軍王擢擊張重華襲¶武街執護軍曹權胡
宣徙七千餘户于雍州涼州¶刺史麻秋將軍孫伏都攻
金城太守張冲請降涼¶州震動重華悉發境内兵使征
<pb:KR2c0001_WYG_013-60b>
南將軍裴恒將之¶以禦趙恒壁於廣武乆而不戰涼州
司馬張躭言¶于重華曰國之存亡在兵兵之勝敗在將
今議者¶舉將多推宿舊夫韓信之舉非舊德也葢明主
之¶舉用無常人才之所堪則授以大事今彊宼在境¶諸
將不進人情危懼主簿謝艾兼資文武可用以¶禦趙重
華召艾問以方略艾願請兵七千人必破¶趙以報重華
拜艾中堅將軍給步騎五千使擊秋<md:KR2c0001_SBCK_013-48b>¶艾引兵出振武夜
有二梟鳴於牙中艾曰六慱得¶梟者勝今梟鳴牙中克
<pb:KR2c0001_WYG_013-61a>
敵之兆也進與趙戰大破¶之斬首五千級重華封艾為
福祿伯¶
三年夏四月趙涼州刺史麻秋攻枹䍐晉昌太守¶郎坦
以城大難守欲棄外城武成太守張悛曰棄¶外城則動
衆心大事去矣寧戎挍尉張璩從悛言¶固守大城秋帥
衆八萬圍壍數重雲梯地突百道¶皆進城中禦之秋衆
死傷數萬趙王虎復遣其將¶劉渾等帥步騎二萬㑹之
郎坦恨言不用教軍士¶李嘉潛引趙兵千餘人登城璩
<pb:KR2c0001_WYG_013-61b>
督諸將力戰殺一¶百餘人趙兵乃退璩燒其攻具秋退
保大夏虎以<md:KR2c0001_SBCK_013-49a>¶中書監石寧為征西將軍帥幷司州兵二
萬餘人¶為秋等後繼張重華將宋秦等帥户二萬降於
趙¶重華以謝艾為使持節軍師將軍帥步騎三萬進¶軍
臨河艾乘軺車戴白幍鳴鼓而行秋望見怒曰¶艾年少
書生冠服如此輕我也命黒矟龍驤三千¶人馳擊之艾
左右大擾或勸艾宜乘馬艾不從下¶車踞胡牀指麾處
分趙人以為有伏兵懼不敢進¶别將張瑁自間道引兵
<pb:KR2c0001_WYG_013-62a>
截趙軍後趙軍退艾乘勢¶進擊大破之斬其將杜勲汲
魚獲首虜一萬三千¶級秋單馬奔大夏五月秋與石寧
復帥衆十二萬¶進屯河南劉寧王擢略地晉興廣武武
街至於曲<md:KR2c0001_SBCK_013-49b>¶栁張重華使將軍牛旋禦之退守枹罕姑臧
大震¶重華欲親出拒之謝艾固諌别駕從事索遐曰君¶
者一國之鎭不可輕動乃以艾為使持節都督征¶討諸
軍事行衛將軍遐為軍正將軍帥歩騎二萬¶拒之别將
楊康敗劉寧於沙阜寧退屯金城　　秋¶七月趙王虎
<pb:KR2c0001_WYG_013-62b>
復遣征西將軍孫伏都將軍劉渾帥¶歩騎二萬㑹麻秋
軍長驅濟河擊張重華遂城長¶最謝艾建牙誓衆有風
吹旌旗東南指索遐曰風¶為號令今旌旗指敵天所贊
也艾軍於神鳥王擢¶與艾前鋒戰敗走還河南八月戊
午艾進擊秋大¶破之秋遁歸金城虎聞之歎曰吾以偏
師定九州<md:KR2c0001_SBCK_013-50a>¶今以九州之力困於枹罕彼有人焉未可圖
也艾¶還討叛虜斯骨真等萬餘皆破平之　　九月趙
麻¶秋又襲張重華將張瑁敗之斬首三千餘級枹罕¶䕶
<pb:KR2c0001_WYG_013-63a>
軍李逵帥衆七千降於趙自河以南氐羌皆附¶於趙
　冬十月乙丑遣侍御史俞歸至涼州授¶張重華侍中
大都督督隴右關中諸軍事大將軍¶涼州刺史西平公
歸至姑臧重華欲稱涼王未肯¶受詔使所親沈猛私謂
歸曰主公奕世為晉忠臣¶今曾不如鮮卑何也朝廷封
慕容皝為燕王而主¶公纔為大將何以表勸忠賢乎明
臺宜移河右共¶勸州主為涼王人臣出使苟利社稷專
之可也歸<md:KR2c0001_SBCK_013-50b>¶曰吾子失言昔三代之王也爵之貴者莫若
<pb:KR2c0001_WYG_013-63b>
上公¶及周之衰吳楚始僭號稱王而諸侯亦不之非葢¶
以蠻夷畜之也借使齊魯稱王諸侯豈不四靣攻¶之乎
漢髙祖封韓彭為王尋皆誅滅葢權時之宜¶非厚之也
聖上以貴公忠賢故爵以上公任以方¶伯寵榮極矣豈
鮮卑夷狄所可比哉且吾聞之功¶有大小賞有重輕今
貴公始繼世而為王若帥河¶右之衆東平胡羯修復陵
廟迎天子返洛陽將何¶以加之乎重華乃止¶
五年秋九月涼州官屬共上張重華為丞相涼王¶雍秦
<pb:KR2c0001_WYG_013-64a>
涼三州牧重華屢以錢帛賜左右寵臣又喜<md:KR2c0001_SBCK_013-51a>¶愽奕頗廢
政事徵事索振諫曰先王夙夜勤儉充¶實府庫正以讎
耻未雪志平海内故也殿下嗣位¶之初彊宼侵逼賴重
餌之故得戰士死力僅保社¶稷今蓄積已虚而宼讎尚
在豈可輕有耗散以與¶無功之人乎昔漢光武躬親萬
機章奏詣闕報不¶終日故能隆中興之業今章奏停滯
動經時月下¶情不得上通沈寃困於囹圄殆非明主之
事也重¶華謝之
<pb:KR2c0001_WYG_013-64b>
　　王敦平湘漢¶
晉懷帝永嘉五年巴蜀流民布在荆湘間數為土¶民所
侵苦蜀人李驤聚衆據樂鄉反南平太守應<md:KR2c0001_SBCK_013-51b>¶詹與醴陵
令杜弢共擊破之荆州刺史王澄使成¶都内史王機討
驤驤請降澄偽許而襲殺之以其¶妻子為賞沈八千餘
人於江流民益怨忿蜀人杜¶疇等復反湘州叅軍馮素
與蜀人汝班有隙言於¶刺史荀眺曰巴蜀流民皆欲反
眺信之欲盡誅流¶民流民大懼四五萬家一時俱反以
<pb:KR2c0001_WYG_013-65a>
杜弢州里重¶望共推為主弢自稱梁益二州牧領湘州
刺史¶　王敦為揚州刺史尋加都督征討諸軍事
夏¶四月杜弢攻長沙五月荀眺棄城犇廣州弢追擒¶之
於是弢南破零桂東掠武昌殺二千石長史甚¶衆<md:KR2c0001_SBCK_013-52a>¶六年故新野王歆牙門將胡亢聚衆於竟陵自號¶楚公
寇掠荆土以歆南蠻司馬新野杜曽為竟陵¶太守曾勇
冠三軍能被甲游于水中　王澄在荆¶州恱成都内史
王機謂為已亞使之内綜心膂外¶為爪牙澄屢為杜弢
<pb:KR2c0001_WYG_013-65b>
所敗望實俱損猶傲然自得¶無憂懼之意但與機日夜
縱酒慱奕由是上下離¶心南平太守應詹屢諫不聴澄
自出軍擊杜弢軍¶於作塘故山簡叅軍王冲擁衆迎應
詹為刺史詹¶以冲無賴棄之還南平冲乃自稱刺史澄
懼使其¶將杜㽔守江陵徙治孱陵尋又犇沓中别駕郭
舒¶諫曰使君臨州雖無異政然一州人心所繫今西<md:KR2c0001_SBCK_013-52b>¶收
華容之兵足以擒此小醜奈何自棄遽為犇亡¶乎澄不
從欲將舒東下舒曰舒為萬里紀綱不能¶匡正令使君
<pb:KR2c0001_WYG_013-66a>
犇亡誠不忍渡江乃留屯沔口琅邪¶王睿聞之召澄為
軍諮祭酒以軍諮祭酒周顗代¶之澄乃赴召顗始至州
建平流民傅密等叛迎杜¶弢弢别將王眞襲沔陽顗狼
狽失據征討都督王¶敦遣武昌太守陶侃潯陽太守周
訪厯陽内史甘¶卓共擊弢敦進屯豫章為諸軍繼援王
澄過詣敦¶自以名聲素出敦右猶以舊意侮敦敦怒誣
其與¶杜弢通信遣壯士搤殺之王機聞澄死懼禍以其¶
父毅兄矩皆嘗為廣州刺史就敦求廣州牧領之<md:KR2c0001_SBCK_013-53a>¶㑹廣
<pb:KR2c0001_WYG_013-66b>
州將温邵等叛刺史郭訥迎機為刺史機遂¶將奴客門
生千餘人入廣州訥遣兵拒之將士皆¶機父兄時部曲
不戰迎降訥乃避位以州授之¶
愍帝建興元年胡亢性猜忌殺其驍將數人杜曽¶懼潛
引王冲之兵使攻亢亢悉精兵出拒之城中¶空虚曽因
殺亢而幷其衆　周顗屯潯水城為杜¶弢所困陶侃使
明威將軍朱伺救之弢退保冷口¶侃曰弢必步向武昌
乃自徑道還郡以待之弢果¶來攻侃使朱伺逆擊大破
<pb:KR2c0001_WYG_013-67a>
之弢遁歸長沙周顗出¶潯水投王敦於豫章敦留之陶
侃使叅軍王貢告¶捷於敦敦曰若無陶侯便失荆州矣
乃表侃為荆<md:KR2c0001_SBCK_013-53b>¶州刺史屯沔江左丞相睿召周顗復以為
軍諮祭¶酒　王貢自王敦所還至竟陵矯陶侃之命以
杜¶曽為前鋒大都督擊王冲斬之悉降其衆侃召曾¶曾
不至貢恐以矯命獲罪遂與曽反擊侃　　冬¶十月侃
兵大敗僅以身免敦表侃以白衣領職侃¶復帥周訪等
進擊杜弢大破之敦乃奏復侃官
<pb:KR2c0001_WYG_013-67b>
二年春三月杜弢將王眞襲陶侃於林障侃犇灄¶中周
訪救侃擊弢兵破之¶
三年春二月王敦遣陶侃甘卓等討杜弢前後數¶十戰
弢將士多死乃請降於丞相睿睿不許弢遺¶南平太守
應詹書自陳昔與詹共討樂鄉本同休<md:KR2c0001_SBCK_013-54a>¶戚後在湘中懼
死求生遂相結聚儻以舊交之情¶為明枉直使得輸誠
盟府厠列義徒或北清中原¶或西取李雄以贖前愆雖
死之日猶生之年也詹¶為啟呈其書且言弢益州秀才
<pb:KR2c0001_WYG_013-68a>
素有清望為鄉人¶所逼今悔惡歸善宜命使撫納以息
江湘之民睿¶乃使前南海太守王運受弢降赦其反逆
之罪以¶弢為巴東監軍弢既受命諸將猶攻之不已弢
不¶勝憤怒遂殺運復反遣其將杜𢎞張彦殺臨川内¶史
謝摛遂䧟豫章三月周訪擊彦斬之𢎞犇臨賀¶　　秋
八月陶侃與杜弢相攻弢使王貢出挑戰¶侃遥謂之曰
杜弢為益州小吏盗用庫錢父死不<md:KR2c0001_SBCK_013-54b>¶犇喪卿本佳人何
為隨之天下寧有白頭賊邪貢¶初橫脚馬上聞侃言歛
<pb:KR2c0001_WYG_013-68b>
容下脚侃知可動復遣使¶諭之截髪為信貢遂降於侃
弢衆潰遁走道死侃¶與南平太守應詹進克長沙湘州
悉平丞相睿承¶制赦其所部進王敦鎮東大將軍加都
督江楊荆¶湘交廣六州諸軍事江州刺史敦始自選置
刺史¶以下寖益驕橫　初朝廷聞張光死以侍中第五¶
猗為安南將軍監荆梁益寧四州諸軍事荆州刺¶史自
武關出杜曾迎猗於襄陽為兄子娶猗女遂¶聚兵萬人
與猗分據漢沔陶侃既破杜弢乘勝進¶擊曾有輕曽之
<pb:KR2c0001_WYG_013-69a>
志司馬魯恬諫曰凡戰當先料其<md:KR2c0001_SBCK_013-55a>¶將今使君諸將無及
曽者未易可逼也侃不從進¶圍曽於石城曽軍多騎兵
密開門突侃陳出其後¶反擊之侃兵死者數百人曾將
趨順陽下馬拜侃¶告辭而去時荀崧都督荆州江北諸
軍事屯宛曽¶引兵圍之崧兵少食盡欲求救於故吏襄
陽太守¶石覽崧小女灌年十三帥勇士數十人踰城突
圍¶夜出且戰且前遂達覽所又為崧書求救於南中¶郎
將周訪訪遣子撫帥兵三千與覽共救崧曽乃¶遁去曽
<pb:KR2c0001_WYG_013-69b>
復致牋於崧求討丹水賊以自效崧許之¶陶侃遺崧書
曰杜曽凶狡所謂鴟梟食母之物此¶人不死州土未寧
足下當識吾言崧以宛中兵少<md:KR2c0001_SBCK_013-55b>¶藉曽為外援不從曽復
帥流亡二千餘人圍襄陽¶數日不克而還　王敦嬖人
呉興錢鳳疾陶侃之¶功屢毁之侃將還江陵欲詣敦自
陳朱伺及安定¶皇甫方囬諌曰公入必不出侃不從旣
至敦留侃¶不遣左轉廣州刺史以其從弟丞相軍諮祭
酒廙¶為荆州刺史荆州將吏鄭攀馬雋等詣敦上書留
<pb:KR2c0001_WYG_013-70a>
侃敦怒不許攀等以侃始滅大賊而更被黜衆情¶憤惋
又以廙忌戾難事遂帥其徒三千人屯溳口¶西迎杜曾
廙為攀等所襲犇於江安杜曾與攀等¶北迎第五猗以
拒廙廙督諸軍討曽復為曽所敗¶敦意攀承侃風㫖被
甲持矛將殺侃出而復還者<md:KR2c0001_SBCK_013-56a>¶數四侃正色曰使君雄斷
當裁天下何此不決乎¶因起如厠諸議叅軍梅陶長史
陳頒言於敦曰周¶訪與侃親姻如左右手安有斷人左
手而右手不¶應者乎敦意解乃設盛饌以饑之侃使夜
<pb:KR2c0001_WYG_013-70b>
發敦引¶其子瞻為叅軍初交州刺史顧祕卒州人以祕
子¶夀領州事帳下督梁碩起兵攻夀殺之碩遂專制¶交
州王機自以盗據廣州恐王敦討之更求交州¶㑹杜𢎞
詣機降敦欲因機以討碩乃以降杜𢎞為¶機功轉交州
刺史機至鬱林碩迎前刺史修則子¶湛行州事以拒之
機不得進乃更與杜𢎞及廣州¶將温邵交州秀才劉沈
謀復還據廣州陶侃至始<md:KR2c0001_SBCK_013-56b>¶興州人皆言宜觀察形勢不
可輕進侃不聽直至¶廣州諸郡縣皆已迎機矣杜𢎞遣
<pb:KR2c0001_WYG_013-71a>
使偽降侃知其¶謀進擊𢎞破之遂執劉沈於小桂遣督
護許高討¶王機走之機病死於道髙掘其尸斬之諸將
皆請¶乗勝擊温邵侃笑曰吾威名已著何事遣兵但一¶
函紙自定耳乃下書諭之邵懼而走追獲於始興¶杜𢎞
詣王敦降廣州遂平敦以杜𢎞為將寵任之¶
元帝建武元年鄭攀等相與拒王廙衆心不壹散¶還横
桑口欲入杜曾王敦遣武昌太守趙誘襄陽¶太守朱軌
擊之攀等懼請降杜曽亦請擊第五猗¶於襄陽以自贖
<pb:KR2c0001_WYG_013-71b>
廙將赴荆州留長史劉浚鎭揚口<md:KR2c0001_SBCK_013-57a>¶壘竟陵内史朱伺謂
廙曰曽猾賊也外示屈服欲¶誘官軍使西然後兼道襲
揚口耳宜大部分未可¶便西廙性矜厲自用以伺為老
怯遂西行曾等果¶還趨揚口廙乃遣伺歸裁至壘即為
曽所圍劉浚¶自守北門使伺守南門馬雋從曽來攻壘
雋妻子¶先在壘中或欲皮其面以示之伺曰殺其妻子
未¶能解圍但益其怒耳乃止曽攻陷北門伺被傷退¶入
船開船底以出沈行五十歩乃得免曽遣人説¶伺曰馬
<pb:KR2c0001_WYG_013-72a>
雋德卿全其妻子今盡以卿家内外百口¶付雋雋已盡
心收視卿可來也伺報曰吾年六十¶餘不能復與卿作
賊吾死亦當南歸妻子付汝裁<md:KR2c0001_SBCK_013-57b>¶之乃就王廙於甑山病
創而卒戊寅趙誘朱軌及¶陵江將軍黃峻與曽戰於女
觀湖誘等皆敗死曽¶乘勝徑造沔口威震江沔王使豫
章太守周訪擊¶之訪有衆八千進至沌陽曽鋭氣甚盛
訪使將軍¶李恒督左甄許朝督右甄訪自領中軍曽先
攻左¶右甄訪於陣後射雉以安衆心令其衆曰一甄敗
<pb:KR2c0001_WYG_013-72b>
鳴三皷兩甄敗鳴六皷趙誘子𦙍將父餘兵屬左¶甄力
戰敗而復合馳馬告訪訪怒叱令更進𦙍號¶哭還戰自
旦至申兩甄皆敗訪選精鋭八百人自¶行酒飲之敕不
得妄動聞皷音乃進曾兵未至三¶十歩訪親鳴皷將士
皆騰躍奔赴曽遂大潰殺千<md:KR2c0001_SBCK_013-58a>¶餘人訪夜追之諸將請待
明日訪曰曾驍勇能戰¶向者彼勞我逸故克之宜及其
衰乘之可滅也乃¶鼓行而進遂定漢沔曽走保武當王
廙始得至荆¶州訪以功遷梁州刺史屯襄陽
<pb:KR2c0001_WYG_013-73a>
大興元年冬十一月詔以王敦為荆州牧加陶侃¶都督
交州諸軍事敦固辭州牧乃聽為刺史¶　二年夏四月
周訪擊杜曽大破之馬雋等執曽以¶降訪斬之并獲第
五猗送於武昌訪以猗本中朝¶所署加有時望白王敦
不宜殺敦不聽而斬之¶
　　石勒寇河朔¶
晉惠帝太安二年安北將軍都督幽州諸軍事王<md:KR2c0001_SBCK_013-58b>¶浚以
天下方亂欲結援夷狄乃以一女妻鮮卑段¶務勿塵又
<pb:KR2c0001_WYG_013-73b>
表以遼西郡封務勿塵為遼西公¶
懷帝永嘉四年冬十月壬子以劉琨為平北大將¶軍王
浚為司空進鮮卑段務勿塵為大單于¶
五年秋七月王浚設壇告類立皇太子布告天下¶稱受
中詔承制封拜備置百官列署征鎭以荀藩¶為太尉琅
邪王睿為大將軍浚自領尚書令以裴¶憲及其壻棗嵩
為尚書以田徽為兖州刺史李惲¶為青州刺史　劉琨
長於招懷而短於撫御一日¶之中雖歸者數千而去者
<pb:KR2c0001_WYG_013-74a>
亦相繼琨遣子遵請兵¶於代公猗盧又遣族人髙陽内
史希合衆於中山<md:KR2c0001_SBCK_013-59a>¶幽州所統代郡上谷廣寗之民多歸
之衆至三萬¶王浚怒遣燕相胡矩督諸軍與遼西公段
疾陸眷¶共攻希殺之驅略三郡士女而去疾陸眷務勿
塵¶之子也¶
六年冬十二月廣平㳺綸張豺擁衆數萬據苑鄉¶受王
浚假署石勒遣䕫安支雄等七將攻之破其¶外壘浚遣
督護王昌帥諸軍及遼西公段疾陸眷¶疾陸眷弟匹磾
<pb:KR2c0001_WYG_013-74b>
文鴦從弟末柸部衆五萬攻勒於¶襄國疾陸眷屯於渚
陽勒遣諸將出戰皆為疾陸¶眷所敗疾陸眷大造攻具
將攻城勒衆甚懼勒召¶將佐謀之曰今城塹未固糧儲
不多彼衆我寡外<md:KR2c0001_SBCK_013-59b>¶無救援吾欲悉衆與之決戰何如諸
將皆曰不如¶堅守以疲敵待其退而擊之張賔孔萇曰
鮮卑之¶種段氏最為勇悍而末柸尢甚其銳卒皆在末
柸¶所今聞疾陸眷刻曰攻北城其大衆逺來戰鬬連¶日
謂我孤弱不敢出戰意必懈惰宜且勿出示之¶以怯鑿
<pb:KR2c0001_WYG_013-75a>
北城為突門二十餘道俟其來至列守未¶定出其不意
直衝末柸帳彼必驚駭不暇為計破¶之必矣末柸敗則
其餘不攻而潰矣勒從之密為¶突門既而疾陸眷攻北
城勒登城望之見其將士¶或釋仗而寢乃命孔萇督鋭
卒自突門出擊之城¶上鼓譟以助其勢萇攻末柸帳不
能克而退末柸<md:KR2c0001_SBCK_013-60a>¶逐之入其壘門為勒衆所獲疾陸眷等
軍皆退走¶萇乘勝追擊枕尸三十餘里獲鎧馬五千匹
疾陸¶眷收其餘衆還屯渚陽勒質末柸遣使求和於疾
<pb:KR2c0001_WYG_013-75b>
陸眷疾陸眷許之文鴦諫曰今以末柸一人之故¶而縱
垂亡之虜得無為王彭祖所怨招後患乎疾¶陸眷不從
復以鎧馬金銀賂勒且以末柸三弟為¶質而請末柸諸
將皆勸勒殺末柸勒曰遼西鮮卑¶健國也與我素無仇
讎為王浚所使耳今殺一人¶而結一國之怨非計也歸
之必深徳我不復為浚¶用矣乃厚以金帛報之遣石虎
與疾陸眷盟于渚¶陽結為兄弟疾陸眷引歸王昌等不
能獨留亦引<md:KR2c0001_SBCK_013-60b>¶兵還薊勒召末柸與之燕飲誓為父子遣
<pb:KR2c0001_WYG_013-76a>
還遼西¶末柸在塗日南嚮而拜者三由是段氏專心附
勒¶王浚之勢遂衰㳺綸張豺請降於勒勒攻信都殺¶冀
州刺史王象浚復以邵舉行冀州刺史保信都¶
愍帝建興元年夏四月石勒使石虎攻鄴鄴潰劉¶演犇
廪丘劉琨復以劉演為兖州刺史鎭廪丘¶　石勒攻李
惲於上白斬之王浚復以薄盛為青州¶刺史　王浚使
棗嵩督諸軍屯易水召段疾陸眷¶欲與之共擊石勒疾
陸眷不至浚怒以重幣賂拓¶䟦猗盧幷檄慕容廆等共
<pb:KR2c0001_WYG_013-76b>
討疾陸眷猗盧遣右賢¶王六修將兵㑹之為疾陸眷所
敗五月石勒使孔<md:KR2c0001_SBCK_013-61a>¶萇擊定陵殺田徽薄盛帥所部降勒
山東郡縣相¶繼為勒所取漢主聰以勒為侍中征東大
將軍烏¶桓亦叛王浚潜附於勒　　冬十一月王浚以
其¶父字處道自謂應當塗髙之䜟謀稱尊號前渤海¶太
守劉亮北海太守王摶司空椽髙柔切諌浚皆¶殺之燕
國霍原志節清髙屢辭徴辟浚以尊號事¶問之原不荅
浚誣原與羣盗通殺而梟其首於是¶士民駭怨而浚矜
<pb:KR2c0001_WYG_013-77a>
豪日甚不親政事所任皆苛刻¶小人棗嵩朱碩貪横尢
甚北州謠曰府中赫赫朱¶丘伯十嚢五嚢入棗郎調發
殷煩下不堪命多叛¶入鮮卑從事韓咸監䕶桞城盛稱
慕容廆能接納<md:KR2c0001_SBCK_013-61b>¶士民欲以諷浚浚怒殺之浚始者唯恃
鮮卑烏桓¶以為彊既而皆叛之加以蝗旱連年兵勢益
弱石¶勒欲襲之未知虚實將遣使覘之叅佐請用羊祜¶
陸抗故事致書於浚勒以問張賔賔曰浚召為晉¶臣實
欲廢晉自立但患四海英雄莫之從耳其欲¶得將軍猶
<pb:KR2c0001_WYG_013-77b>
項羽之欲得韓信也將軍威振天下今¶卑辭厚禮折節
事之猶懼不信況為羊陸之亢敵¶乎夫謀人而使人覺
其情難以得志矣勒曰善十¶二月勒遣舎人王子春董
肇多齎珍寳奉表於浚¶曰勒本小胡遭世饑亂流離屯
厄竄命冀州竊相¶保聚以救性命今晉祚淪夷中原無
主殿下州鄉<md:KR2c0001_SBCK_013-62a>¶貴望四海所宗為帝王者非公復誰勒所
以捐軀¶起兵誅討暴亂者正為殿下驅除爾伏願殿下
應¶天順人早登皇祚勒奉戴殿下如天地父母殿下¶察
<pb:KR2c0001_WYG_013-78a>
勒㣲心亦當視之如子也又遺棗嵩書厚賂之¶浚以段
疾陸眷新叛士民多棄已去聞勒欲附之¶甚喜謂子春
曰石公一時英傑據有趙魏乃欲稱¶藩於孤其可信乎
子春曰石將軍才力彊盛誠如¶聖㫖但以殿下中州貴
望威行夷夏自古胡人為¶輔佐名臣則有矣未有為帝
王者也石將軍非惡¶帝王不為而讓於殿下顧以帝王
自有厯數非智¶力之所取雖彊取之必不為天人之所
與故也項<md:KR2c0001_SBCK_013-62b>¶羽雖彊終為漢有石將軍之比殿下猶隂精
<pb:KR2c0001_WYG_013-78b>
之與¶太陽是以逺鑒前事歸身殿下此乃石將軍之明¶
識所以逺過於人也殿下又何怪乎浚大悦封子¶春肇
皆為列侯遣使報聘以厚幣酬之㳺綸兄統¶為浚司馬
鎭范陽遣使私附於勒勒斬其使以送¶浚浚雖不罪統
益信勒為忠誠無復疑矣¶
二年春正月壬辰王子春等及王浚使者至襄國¶石勒
匿其勁卒精甲羸師虚府以示之北靣拜使¶者而受書
浚遺勒麈尾勒陽不敢執懸之於壁朝¶夕拜之曰我不
<pb:KR2c0001_WYG_013-79a>
得見王公見其所賜如見公也復¶遣董肇奉表於浚期
以三月中旬親詣幽州奉上<md:KR2c0001_SBCK_013-63a>¶尊號亦修牋於棗嵩求幷
州牧廣平公勒問浚之¶故事於王子春子春曰幽州去
歳大水人不粒食¶浚積粟百萬不能賑贍刑政苛酷賦
役殷煩忠賢¶内離夷狄外叛人皆知其將亡而浚意氣
自若曽¶無懼心方更置立臺閣布列百官自謂漢髙魏
武¶不足比也勒撫几笑曰王彭祖真可擒也浚使者¶還
薊具言石勒形勢寡弱欵誠無二浚大恱益驕¶怠不復
<pb:KR2c0001_WYG_013-79b>
設備　二月石勒纂巖將襲王浚而猶豫未¶發張賔曰
夫襲人者當出其不意今軍嚴經日而¶不行豈非畏劉
琨及鮮卑烏桓為吾後患乎勒曰¶然為之奈何賔曰彼
三方智勇無及將軍者將軍<md:KR2c0001_SBCK_013-63b>¶雖逺出彼必不敢動且彼
未謂將軍便能懸軍千¶里取幽州也輕軍往返不出二
旬藉使彼雖有心¶比其謀議出師吾已還矣且劉琨王
浚雖同名晉¶臣實為仇敵若修牋於琨送質請和琨必
喜我之¶服而快浚之亡終不救浚而襲我也用兵貴神
<pb:KR2c0001_WYG_013-80a>
速¶勿後時也勒曰吾所未了右侯已了之吾復何疑¶遂
以火宵行至柏人殺主簿㳺綸以其兄統在范¶陽恐泄
軍謀故也遣使奉牋送質於劉琨自陳罪¶惡請討浚以
自效琨大喜移檄州郡稱已與猗盧¶方議討勒勒走伏
無地求㧞幽都以贖罪今便當¶遣六修南襲平陽除僣
偽之逆類降知死之逋羯<md:KR2c0001_SBCK_013-64a>¶順天副民翼奉皇家斯乃曩
年積誠靈祐之所致¶也三月勒軍達易水王浚督護孫
緯馳還白浚將¶勒兵拒之㳺統禁之浚將佐皆曰胡貪
<pb:KR2c0001_WYG_013-80b>
而無信必¶有詭計請擊之浚怒曰石公來正欲奉戴我
耳敢¶言擊者斬衆不敢復言浚設饗以待之壬申勒晨¶
至薊叱門者開門猶疑有伏兵先驅牛羊數千頭¶聲言
上禮實欲塞諸街巷浚始懼或坐或起勒既¶入城縱兵
大掠浚左右請禦之浚猶不許勒升其¶聽事浚乃走出
堂皇勒衆執之勒召浚妻與之竝¶坐執浚立于前浚罵
曰胡奴調乃公何凶逆如此¶勒曰公位冠元台手握彊
兵坐觀本朝傾覆曽不<md:KR2c0001_SBCK_013-64b>¶救援乃欲自尊為天子非凶逆
<pb:KR2c0001_WYG_013-81a>
乎又委任姦貪殘¶虐百姓賊害忠良毒徧燕土此誰之
罪也使其將¶王洛生以五百騎先送浚於襄國浚自投
于水束¶而出之斬於襄國市勒殺浚麾下精兵萬人浚
將¶佐等爭詣軍門謝罪饋賂交錯前尚書裴憲從事¶中
郎荀綽獨不至勒召而讓之曰王浚暴虐孤討¶而誅之
諸人皆來慶謝二君獨與之同惡將何以¶逃其戮乎對
曰憲等世仕晉朝荷其榮禄浚雖凶¶麤猶是晉之藩臣
故憲等從之不敢有貳明公茍¶不修德義專事威刑則
<pb:KR2c0001_WYG_013-81b>
憲等死自其分又何逃乎¶請就死不拜而出勒召而謝
之待以客禮綽朂之<md:KR2c0001_SBCK_013-65a>¶孫也勒數朱碩棗嵩等以納賄亂
政為幽州患責¶游統以不忠所事皆斬之籍浚將佐親
戚家貲皆¶至巨萬惟裴憲荀綽止有書百餘袠鹽米各
十餘¶斛而已勒曰吾不喜得幽州喜得二子以憲為從¶
事中郎綽為參軍分遣流民各還鄉里勒停薊二¶日焚
浚宫殿以故尚書燕國劉翰行幽州刺史戍¶薊置守宰
而還孫緯遮擊之勒僅而得免勒至襄¶國遣使奉王浚
<pb:KR2c0001_WYG_013-82a>
首獻㨗於漢漢以勒為大都督督¶陜東諸軍事驃騎大
將軍東單于増封十二郡勒¶固辭受二郡而已初王浚
以邵續為樂陵太守屯¶厭次浚敗續附於石勒勒以續
子乂為督䕶浚所<md:KR2c0001_SBCK_013-65b>¶署勃海太守東萊劉𦙍棄郡依續謂
續曰凡立大¶功必仗大義君晉之忠臣奈何從賊以自
汙乎㑹¶段匹磾以書邀續同歸左丞相睿續從之其人
皆¶曰今棄勒歸匹磾其如乂何續泣曰我豈得顧子¶而
為叛臣哉殺異議者數人勒聞之殺乂續遣劉¶𦙍使江
<pb:KR2c0001_WYG_013-82b>
東睿以𦙍為參軍以續為平原太守石勒¶遣兵圍續匹
磾使其弟文鴦救之勒引去¶
四年夏四月石勒使石虎攻劉演於廪&KR0588;幽州刺¶史段
匹磾使其弟文鴦救之虎㧞廪&KR0588;演犇文鴦¶軍虎獲演
弟啟以歸　　冬十一月石勒圍樂平¶太守韓據於坫
城據請救於劉琨琨新得拓䟦猗<md:KR2c0001_SBCK_013-66a>¶盧之衆欲因其鋭氣
以討勒箕澹衛雄諫曰此雖¶晉民久淪異域未習明公
之㤙信恐其難用不若¶且内收鮮卑之餘穀外抄胡賊
<pb:KR2c0001_WYG_013-83a>
之牛羊閉闗守險¶務農息兵待其服化感義然後用之
則功無不濟¶矣琨不從悉發其衆命澹帥歩騎二萬為
前驅琨¶屯廣牧為之聲援石勒聞澹至將逆擊之或曰
澹¶士馬精彊其鋒不可當不若且引兵避之深溝髙¶壘
以挫其鋭必獲萬全勒曰澹兵雖衆逺來疲弊¶號令不
齊何精彊之有今寇敵垂至何可捨去大¶軍一動豈易
中還若澹乘我之退而逼之顧逃潰¶不暇焉得深溝髙
壘乎此自亡之道也立斬言者<md:KR2c0001_SBCK_013-66b>¶以孔萇為前鋒都督令
<pb:KR2c0001_WYG_013-83b>
三軍後出者斬勒據險要¶設疑兵於山上前設二伏出
輕騎與澹戰陽為不¶勝而走澹縱兵追之入伏中勒前
後夾擊大破之¶獲鎧馬萬計澹雄帥騎千餘犇代郡韓
據棄城走¶并土震駭　十二月司空長史李𢎞以幷州降
石勒¶劉琨進退失據不知所為段匹磾遣信邀之己未¶
琨帥衆從飛狐犇薊匹磾見琨甚相親重與之結¶婚約
為兄弟勒分徙陽曲樂平民於襄國置守宰¶而還¶
元帝建武元年春三月劉琨段匹磾相與㰱血同¶盟期
<pb:KR2c0001_WYG_013-84a>
以翼戴晉室辛丑琨檄告華夷遣兼左長史<md:KR2c0001_SBCK_013-67a>¶右司馬温
嶠匹磾遣左長史榮邵奉表及盟文詣¶建康勸進
秋七月段匹磾推劉琨為大都督¶檄其兄遼西公疾陸
眷及叔父渉復辰弟末柸等¶㑹於固安共討石勒末柸
説疾陸眷渉復辰曰以¶父兄而從子弟耻也且幸而有
功匹磾獨收之吾¶屬何有哉各引兵還琨匹磾不能獨
留亦還薊¶
大興元年春正月遼西公疾陸眷卒其子㓜叔父¶渉復
<pb:KR2c0001_WYG_013-84b>
辰自立段匹磾自薊往犇䘮段末柸宣言匹¶磾之來欲
為簒也匹磾至右北平渉復辰發兵拒¶之末柸乘虛襲
渉復辰殺之幷其子弟黨與自稱¶單于迎擊匹磾敗之
匹磾走還薊　段匹磾之犇<md:KR2c0001_SBCK_013-67b>¶疾陸眷䘮也劉琨使其世
子羣送之匹磾敗羣為¶段末柸所得末柸厚禮之許以
琨為幽州刺史欲¶與之襲匹磾密遣使齎羣書請琨為
内應為匹磾¶邏騎所得時琨别屯征北小城不知也來
見匹磾¶匹磾以羣書示琨曰意亦不疑公是以白公耳
<pb:KR2c0001_WYG_013-85a>
琨¶曰與公同盟庻雪國家之耻若兒書密達亦終不¶以
一子之故負公而忘義也匹磾雅重琨初無害¶琨意將
聽還屯其弟叔軍謂匹磾曰我胡夷耳所¶以能服晉人
者畏吾衆也今我骨肉乖離是其良¶圖之日若有奉琨
以起吾族盡矣匹磾遂留琨琨¶之庶長子遵懼誅與琨
左長史楊橋等閉門自守<md:KR2c0001_SBCK_013-68a>¶匹磾攻抜之代郡太守辟閭
嵩後將軍韓據復潜¶謀襲匹磾事泄匹磾執嵩據及其
徒黨悉誅之五¶月癸丑匹磾稱詔收琨縊殺之幷殺其
<pb:KR2c0001_WYG_013-85b>
子姪四人¶琨從事中郎盧諶崔悦等帥琨餘衆犇遼西
依段¶末柸奉劉羣為主將佐多犇石勒悦林之曽孫也¶
朝廷以匹磾尚彊冀其能平河朔乃不為琨舉哀¶温嶠
表琨盡忠帝室家破身亡宜在褒恤盧諶崔¶悦因末柸
使者亦上表為琨訟寃後數嵗乃贈琨¶太尉侍中謚曰
愍於是夷晉以琨死故皆不附匹¶磾末柸遣其弟攻匹
磾匹磾帥其衆數千將犇邵¶續勒將石越邀之於鹽山
大敗之匹磾復還保薊<md:KR2c0001_SBCK_013-68b>¶末柸自稱幽州刺史
<pb:KR2c0001_WYG_013-86a>
二年夏四月石勒遣石虎擊鮮卑日六延於朔方¶大破
之斬首二萬餘級俘虜三萬餘人孔萇攻幽¶州諸郡悉
取之段匹磾士卒飢散欲移保上谷代¶王鬱律勒兵將
擊之匹碑棄妻子犇樂陵依邵續¶
三年春正月段末柸攻段匹磾破之匹磾謂邵續¶曰吾
本夷狄以慕義破家君不忘久要請相與共¶擊末柸續
許之遂相與追擊末柸大破之匹磾與¶弟文鴦攻薊後
趙王勒知續勢孤遣中山公虎將¶兵圍厭次孔萇攻續
<pb:KR2c0001_WYG_013-86b>
别營十一皆下之二月續自¶出擊之虎伏騎斷其後遂
執續使降其城續呼兄<md:KR2c0001_SBCK_013-69a>¶子竺等謂曰吾志欲報國不幸
至此汝等努力奉¶匹磾為主勿有貳心匹磾自薊還未
至厭次聞續¶已没衆懼而散復為虎所遮文鴦以親兵
數百力¶戰始得入城與續子緝兄子存竺等嬰城固守
虎¶送續於襄國勒以為忠釋而禮之以為從事中郎¶因
下令自今克敵獲士人母得擅殺必生致之吏¶部郎劉
𦙍聞續被攻言於帝曰此方藩鎭盡矣惟¶餘邵續而已
<pb:KR2c0001_WYG_013-87a>
如使復為石虎所滅孤義士之心阻¶歸本之路愚謂宜
發兵救之帝不能從聞續已沒¶乃下詔以續位任授其
子緝　　六月後趙孔萇¶攻段匹磾恃勝而不設備段
文鴦襲擊大破之<md:KR2c0001_SBCK_013-69b>¶四年春三月後趙中山公虎攻幽州刺史段匹磾¶於厭
次孔萇攻其統内諸城悉抜之段文鴦言於¶匹磾曰我
以勇聞故為民所倚望今視民被掠而¶不救是怯也民
失所望誰復為我致死遂帥壯士¶數十騎出戰殺後趙
<pb:KR2c0001_WYG_013-87b>
兵甚衆馬乏伏不能起虎呼¶之曰兄與我俱夷狄久欲
與兄同為一家今天不¶違願於此得相見何為復戰請
釋仗文鴦罵曰汝¶為寇賊當死日久吾兄不用吾䇿故
令汝得至此¶我寧鬪死不為汝屈遂下馬苦戰槊折執
刀戰不¶已自辰至申後趙兵四面解馬羅披自鄣前執
文¶鴦文鴦力竭被執城内奪氣匹磾欲單騎歸朝邵<md:KR2c0001_SBCK_013-70a>¶續
之弟樂安内史洎勒兵不聽洎復欲執臺使王¶英送於
虎匹磾正色責之曰卿不能遵兄之志逼¶吾不得歸朝
<pb:KR2c0001_WYG_013-88a>
亦已甚矣復欲執天子使者我雖夷¶狄所未聞也洎與
兄子緝笁等輿櫬出降匹磾見¶虎曰我受晉㤙志在滅
汝不幸至此不能為汝敬¶也後趙王勒及虎素與匹磾
結為兄弟虎即起拜¶之勒以匹磾為冠軍將軍文鴦為
左中郎將散諸¶流民三萬餘户復其本業置守宰以撫
之於是幽¶冀幷三州皆入於後趙匹磾不為勒禮常著
朝服¶持晉節久之與文鴦邵續皆為後趙所殺¶
　　前趙平秦隴<md:KR2c0001_SBCK_013-70b>¶
<pb:KR2c0001_WYG_013-88b>
晉懷帝永嘉元年春三月以南陽王模為征西大¶將軍
都督秦雍梁益四州諸軍事鎭長安¶
五年　初太傅越以南陽王模不能綏撫闗中表¶徴為
司空將軍淳于定説模使不就徴模從之表¶遣世子保
為平西中郎將鎭上邽秦州刺史裴苞¶拒之模使帳下
都尉陳安攻苞苞犇安定太守賈¶疋納之　　秋七月
南陽王模使牙門趙染戍蒲¶坂染求馮翊太守不得而
怒帥衆降漢漢主聰以¶染為平西將軍八月聰遣染與
<pb:KR2c0001_WYG_013-89a>
安西將軍劉雅帥¶騎二萬攻模於長安河内王粲始安
王曜帥大衆¶繼之染敗模兵於潼闗長驅至下邽涼州
將北宫<md:KR2c0001_SBCK_013-71a>¶純自長安帥其衆降漢漢兵圍長安模遣淳于
定¶出戰而敗模倉庫虛竭士卒離散遂降於漢趙染¶送
模於河内王粲九月粲殺模¶
愍帝建興三年春二月丙子以南陽王保為相國¶　南
陽王模之敗也都尉陳安往歸世子保於秦¶州保命將
千餘人討叛羌寵待甚厚保將張春¶疾之譛安云有異
<pb:KR2c0001_WYG_013-89b>
志請除之保不許春輙伏刺客¶以刺安安被創馳還隴
城遣使詣保貢獻不絶¶
元帝大興元年春三月焦嵩陳安舉兵逼上邽相¶國保
遣使告急於張寔寔遣金城太守竇濤督歩¶騎二萬赴
之軍至新陽聞愍帝崩保謀稱尊號破<md:KR2c0001_SBCK_013-71b>¶羌都尉張詵言
於寔曰南陽王國之疏屬忘其大¶耻而亟欲自尊必不
能成功晉王近親且有名德¶當帥天下以奉之寔從之
遣牙門蔡忠奉表詣建¶康比至帝已即位寔不用江東
<pb:KR2c0001_WYG_013-90a>
年號猶稱建興¶
二年夏四月南陽王保自稱晉王改元建康置百¶官以
張寔為征西大將軍開府儀同三司陳安自¶稱秦州刺
史降於漢又降於成上邽大饑士衆困¶迫張春奉保之
南安祁山寔遣韓璞帥歩騎五千¶救之陳安退保綿諸
保歸上邽未幾保復為安所¶逼實遣其將宋毅救之安
乃退　　冬十二月屠¶各路松多起兵於新平扶風以
附晉王保保使其<md:KR2c0001_SBCK_013-72a>¶將楊曼王連據陳倉張顗周庸據陰
<pb:KR2c0001_WYG_013-90b>
密松多據草¶壁秦隴氐羌多應之趙主曜遣諸將攻之
不克曜¶自將擊之¶
三年春正月曜攻陳倉王連戰死楊曼犇南氐曜¶進㧞
草壁路松多犇隴城又㧞陰密晉王保懼遷¶於桑城曜
還長安以劉雅為大司徒張春謀奉晉¶王保奔涼州張
寔遣其將陰監將兵迎之聲言翼¶衛其實拒之　　閏
三月晉王保將張春楊次與¶别將楊韜不協勸保誅之
且請擊陳安保皆不從¶　　夏五月春次幽保殺之保
<pb:KR2c0001_WYG_013-91a>
體肥大重八百斤¶喜睡好讀書而暗弱無斷故及於難
保無子張春<md:KR2c0001_SBCK_013-72b>¶立宗室子瞻為世子稱大將軍保衆散犇
涼州者¶萬餘人陳安表於趙主曜請討瞻等曜以安為
大¶將軍擊瞻殺之張春犇枹罕安執楊次於保柩前¶斬
之因以祭保安以天子禮葬保於上邽謚曰元¶王¶
永昌元年春二月秦州刺史陳安求朝於曜曜辭¶以疾
安怒以為曜已卒大掠而歸曜疾甚乘馬輿¶而還使其
將呼延寔監輜重於後安邀擊獲之謂¶寔曰劉曜已死
<pb:KR2c0001_WYG_013-91b>
子尚誰佐吾當與子共定大業寔¶叱之曰汝受人寵禄
而叛之自視智能何如主上¶吾見汝不日梟首於上邽
市何謂大業宜速殺我<md:KR2c0001_SBCK_013-73a>¶安怒殺之以寔長史魯憑為參
軍安遣其弟集帥¶騎三萬追曜衛將軍呼延瑜逆擊斬
之安乃還上¶邽遣將襲汧城㧞之隴上氐羌皆附於安
有衆十¶餘萬自稱大都督假黃鉞大將軍雍涼秦梁四州¶
牧涼王以趙募為相國魯憑對安大哭曰吾不忍¶見陳
安之死也安怒命斬之憑曰死自吾分懸吾¶頭於上邽
<pb:KR2c0001_WYG_013-92a>
市觀趙之斬陳安也遂殺之曜聞之慟¶哭曰賢人民之
望也陳安於求賢之秋而多殺賢¶者吾知其無能為也
休屠王石武以桑城降趙趙¶以武為秦州刺史封酒泉
王¶
明帝大寧元年夏六月陳安圍趙征西將軍劉貢<md:KR2c0001_SBCK_013-73b>¶于南
安休屠王石武自桑城引兵趣上邽以救之¶與貢合擊
安大破之安收餘騎八千走保隴城¶　　秋七月趙主
曜自將圍隴城别遣兵圍上邽安¶頻出戰輒敗右軍將
<pb:KR2c0001_WYG_013-92b>
軍劉幹攻平襄克之隴上諸¶縣悉降安留其將楊伯支
姜冲兒守隴城自帥精¶騎突圍出犇陜中曜遣將軍平
先等追之安左揮¶七尺大刀右運丈八虵矛近則刀矛
俱發輒殪五¶六人逺則左右馳射而走先亦勇捷如飛
與安摶¶戰三交遂奪其虵矛㑹日暮雨甚安棄馬與左
右¶匿於山中趙兵索之不知所在明日安遣其將石¶容
覘趙兵趙輔威將軍呼晏青人獲之栲問安所<md:KR2c0001_SBCK_013-74a>¶在容卒
不肯言青人殺之雨霽青人尋其迹獲安¶於澗曲斬之
<pb:KR2c0001_WYG_013-93a>
安善撫將士與同甘苦及死隴上人¶思之為作壯士之
歌楊伯支斬姜沖兒以隴城降¶别將宋亭斬趙募以上
邽降曜徙秦州大姓楊姜¶諸族二千餘户于長安氐羌
皆送任請降以赤亭¶羌酋姚弋仲為平西將軍封平襄
公¶
　　石勒滅前趙¶
晉元帝大興元年夏六月漢主聰寢疾徵大司馬¶曜為
丞相石勒為大將軍皆錄尚書事受遺詔輔¶政曜勒固
<pb:KR2c0001_WYG_013-93b>
辭乃以曜為丞相領雍州牧勒為大將¶軍領幽冀二州
牧勒辭不受以上洛王景為太宰<md:KR2c0001_SBCK_013-74b>¶濟南王驥為大司馬
昌國公顗為太師朱紀為太¶傅呼延晏為太保並錄尚
書事范隆守尚書令儀¶同三司靳準為大司空領司𨽻
挍尉皆迭決尚書¶奏事癸亥聰卒甲子太子粲即位尊
皇后靳氏為¶皇太后樊氏號𢎞道皇后宣氏號𢎞徳皇
后王氏¶號𢎞孝皇后立其妻靳氏為皇后子元公為太
子¶大赦改元漢昌塟聰於宣光陵謚曰昭武皇帝廟¶號
<pb:KR2c0001_WYG_013-94a>
烈宗靳太后等年皆未盈二十粲多行無禮無¶復哀戚
靳準隂有異志私謂粲曰如聞諸公欲行¶伊霍之事先
誅太保及臣以大司馬統萬機陛下¶宜早圗之粲不從
準懼復使二靳氏言之粲乃從<md:KR2c0001_SBCK_013-75a>¶之收其太宰景大司馬
驥驥母弟車騎大將軍吳¶王逞太師顗大司徒齊王勱
皆殺之朱紀范隆犇¶長安八月粲治兵於上林謀討石
勒以丞相曜為¶相國都督中外諸軍事仍鎮長安靳準
為大將軍¶錄尚書事粲常游宴後宫軍國之事一決於
<pb:KR2c0001_WYG_013-94b>
凖準¶矯詔以從弟明為車騎將軍康為衛將軍準將作¶
亂謀於王延延弗從馳將告之遇靳康劫延以歸¶準遂
勒光升光極殿使甲士執粲數而殺之謚曰¶隱帝劉氏
男女無少長皆斬東市發永光宣光二¶陵斬聰屍焚其
宗廟準自號大將軍漢天王稱制¶置百官謂安定胡嵩
曰自古無胡人為天子者今<md:KR2c0001_SBCK_013-75b>¶以傳國璽付汝還如晉家
嵩不敢受凖怒殺之遣¶使告司州刺史李矩曰劉淵屠
各小醜因晉之亂¶矯稱天命使二帝幽沒輒率衆扶侍
<pb:KR2c0001_WYG_013-95a>
梓宫請以上¶聞矩馳表於帝帝遣太常韓𦙍等奉迎梓
宫漢尚¶書北宫純等招集晉人堡於東宫靳康攻滅之
準¶欲以王延為左光祿大夫延罵曰屠各逆奴何不¶速
殺我以吾左目置西陽門觀相國之入也右目¶置建春
門觀大將軍之入也準殺之相國曜聞亂¶自長安赴之
石勒帥精鋭五萬以討準據襄陵北¶原凖數挑戰勒堅
壁以挫之　　冬十月曜至赤¶壁太保呼延晏等自平陽
歸之與太傅朱紀等共<md:KR2c0001_SBCK_013-76a>¶上尊號曜即皇帝位大赦惟靳
<pb:KR2c0001_WYG_013-95b>
準一門不在赦例¶改元光初以朱紀領司徒呼延晏領
司空太尉范¶隆以下悉復本位以石勒為大司馬大將
軍加九¶錫增封十郡進爵為趙公勒進攻準於平陽巴
及¶羌羯降者十餘萬落勒皆徙之於所部郡縣漢主¶曜
使征北將軍劉雅鎮北將軍劉策屯汾隂與勒¶共討準
　　十一月靳準使侍中卜泰送乘輿服¶御請和於石
勒勒囚泰送於漢主曜曜謂泰曰先¶帝末年實亂大倫
司空行伊霍之權使朕及此其¶功大矣若早迎大駕者
<pb:KR2c0001_WYG_013-96a>
當悉以政事相委況免死¶乎卿為朕入城具宣此意泰
還平陽凖自以殺曜<md:KR2c0001_SBCK_013-76b>¶母兄沈吟未從　　十二月左右車騎
將軍喬泰王騰¶衛將軍靳康等相與殺凖推尚書令靳
明為主遣¶卜泰奉傳國六璽降漢石勒大怒進軍攻明
明出¶戰大敗乃嬰城固守　石虎帥幽冀之兵㑹石勒¶
攻平陽靳明屢敗遣使求救於漢漢主曜使劉雅¶劉䇿
迎之明帥平陽士女萬五千人犇漢曜西屯¶粟邑收靳
氏男女無少長皆斬之曜迎其母胡氏¶之䘮於平陽葬
<pb:KR2c0001_WYG_013-96b>
於粟邑號曰陽陵謚曰宣明皇太¶后石勒焚平陽宫室
使裴憲石㑹修永光宣光二¶陵收漢主粲已下百餘口
塟之置戍而歸¶
二年春二月石勒遣左長史王修獻㨗於漢漢主<md:KR2c0001_SBCK_013-77a>¶曜遣
兼司徒郭汜授勒太宰領大將軍進爵趙王¶加殊禮出
警入蹕如曹公輔漢故事拜王修及其¶副劉荗皆為將
軍封列侯修舎人曹平樂從修至¶粟邑因留仕漢言於
曜曰大司馬遣修等來外表¶至誠内覘大駕彊弱俟其
<pb:KR2c0001_WYG_013-97a>
復命將襲乗輿時漢兵¶實疲弊曜信之乃追汜還斬修
於市　三月勒還¶至襄國劉荗逃歸言修死狀勒大怒
曰孤事劉氏¶於人臣之職有加矣彼之基業皆孤所為
今既得¶志還欲相圗趙王趙帝孤自為之何待於彼邪
乃¶誅曹平樂三族　漢主曜還都長安　　夏六月漢¶
主曜立宗廟社稷南北郊於長安詔曰吾之先興<md:KR2c0001_SBCK_013-77b>¶於北
方光文立漢宗廟以從民望今宜改國號以¶單于為祖
亟議以聞羣臣奏光文始封盧奴伯陛¶下又王中山中
<pb:KR2c0001_WYG_013-97b>
山趙分也請改國號為趙從之以¶冒頓配天光文配上
帝　冬石勒左右長史張敬¶張賔左右司馬張屈六程
遐等勸勒稱尊號勒不¶許十一月將佐等復請勒稱大
將軍大單于領冀¶州牧趙王依漢昭烈在蜀魏武在鄴
故事以河内¶等二十四郡為趙國太守皆為内史準禹
貢復冀¶州之境以大單于鎭撫百蠻罷幷朔司三州通
置¶部司以監之勒許之戊寅即趙王位大赦依春秋¶時
列國稱元年初勒以世亂律令煩多命法曹令<md:KR2c0001_SBCK_013-78a>¶史貫志
<pb:KR2c0001_WYG_013-98a>
采集其要作辛亥制五千文施行十餘年¶仍用律令以
理曹叅軍上黨續咸為律學祭酒咸¶用法詳平國人稱
之以中壘將軍支雄逰擊將軍¶王陽領門臣祭酒專主
胡人辭訟重禁胡人不得¶陵侮衣冠華族號胡為國人
遣使循行州郡勸課¶農桑朝㑹始用天子禮樂衣冠儀
物從容可觀矣¶加張賔大執法專總朝政以石虎為單
于元輔都¶督禁衛諸軍事尋加驃騎將軍侍中開府賜
爵中¶山公自餘羣臣授位進爵各有差
<pb:KR2c0001_WYG_013-98b>
三年春二月趙將尹安宋始宋恕趙愼四軍屯洛¶陽叛
降後趙後趙將石生引兵赴之安等復叛降<md:KR2c0001_SBCK_013-78b>¶司州刺史
李矩矩使潁川太守郭黙將兵入洛石¶生虜宋始一軍
北渡河於是河南之民皆相帥歸¶矩洛陽遂空¶
明帝太寧二年春正月後趙將兵都尉石瞻寇下¶邳彭
城取東莞東海劉遐退保泗口司州刺史石¶生擊趙河
南太守尹平於新安斬之掠五千餘户¶而歸自是二趙
搆隙日相攻掠河東𢎞農之間民¶不聊生矣石生宼許
<pb:KR2c0001_WYG_013-99a>
潁俘獲萬計攻郭誦於陽翟¶誦與戰大破之生退守康
城後趙汲郡内史石聰¶聞生敗馳救之進攻司州刺史
李矩潁川太守郭¶黙皆破之<md:KR2c0001_SBCK_013-79a>¶三年春三月北羌王盆句除附於趙後趙將石佗¶自鴈
門出上郡襲之俘三千餘落獲牛馬羊百餘¶萬而歸趙
主曜遣中山王岳追之曜屯於富平為¶岳聲援岳與石
佗戰於河濵斬之後趙兵死者六¶千餘人岳悉收所虜
而歸　　夏五月後趙將石¶生屯洛陽寇掠河南司州
<pb:KR2c0001_WYG_013-99b>
刺史李矩潁川太守郭¶黙軍數敗又乏食乃遣使附於
趙趙主曜使中山¶王岳將兵萬五千人趨孟津鎭東將
軍呼延謨帥¶荆司之衆自崤澠而東欲㑹矩黙共攻石
生岳克¶孟津石梁二戍斬獲五千餘級進圍石生於金
墉¶後趙中山公虎帥歩騎四萬入自成臯闗與岳戰<md:KR2c0001_SBCK_013-79b>¶於
洛西岳兵敗中流矢退保石梁虎作塹栅環之¶遏絶内
外岳衆飢甚殺馬食之虎又擊呼延謨斬¶之曜自將兵
救岳虎帥騎三萬逆戰趙前軍將軍¶劉黒擊虎將石聰
<pb:KR2c0001_WYG_013-100a>
於八特阪大破之曜屯於金谷¶夜軍中無故大驚士卒
奔潰乃退屯澠池夜又驚¶潰遂歸長安六月虎㧞石梁
禽岳及其將佐八十¶餘人氐羌三千餘人皆送襄國阬
其士卒九千人¶遂攻王騰於幷州執騰殺之阬其士卒
七千餘人¶曜還長安素服郊次哭七日乃入城因憤恚
成疾¶郭黙復為石聰所敗棄妻子南犇建康李矩將士¶
陰謀叛降後趙矩不能討亦帥衆南歸衆皆道亡<md:KR2c0001_SBCK_013-80a>¶惟郭
誦等百餘人隨之卒於魯陽矩長史崔宣帥¶其餘衆二
<pb:KR2c0001_WYG_013-100b>
千降於後趙於是司豫徐兖之地率皆¶入於後趙以淮
為境矣¶
成帝咸和三年秋七月後趙中山公虎帥衆四萬¶自軹
關西入擊趙河東應之者五十餘縣遂進攻¶蒲阪趙主
曜遣河間王述發氐羌之衆屯秦州以¶備張駿楊難敵
自將中外精鋭水陸諸軍以救蒲¶阪自衛關北濟虎懼
引退曜追之八月及於髙候¶與虎戰大破之斬石瞻枕
尸二百餘里收其資仗¶億計虎奔朝歌曜濟自大陽攻
<pb:KR2c0001_WYG_013-101a>
石生於金墉決千¶金堨以灌之分遣諸將攻汲郡河内
後趙滎陽太<md:KR2c0001_SBCK_013-80b>¶守尹矩野王太守張進等皆降之襄國大
震¶　　冬十一月後趙王勒欲自將救洛陽僚佐程遐
等¶固諫曰劉曜懸軍千里勢不支久大王不宜親動¶動
無萬全勒大怒按劍叱遐等出乃赦徐光召而¶謂之曰
劉曜乘一戰之勝圍守洛陽庸人之情皆¶謂其鋒不可
當曜帶甲十萬攻一城而百日不克¶師老卒怠以我初
鋭擊之可一戰而禽也若洛陽¶不守曜必送死冀州自
<pb:KR2c0001_WYG_013-101b>
河已北席卷而來吾事去¶矣程遐等不欲吾行卿以為
何如對曰劉曜乘髙¶候之勢不能進臨襄國更守金墉
此其無能為可¶知也以大王威略臨之彼必望旗犇敗
平定天下<md:KR2c0001_SBCK_013-81a>¶在今一舉不可失也勒笑曰光言是矣乃使
内外¶戒嚴有諫者斬命石堪石聰及豫州刺史桃豹等¶
各統見衆㑹滎陽中山公虎進據石門勒自統歩¶騎四
萬趨金墉濟自大堨勒謂徐光曰曜盛兵成¶臯關上䇿
也阻洛水其次也坐守洛陽此成擒耳¶十二月乙亥後
<pb:KR2c0001_WYG_013-102a>
趙諸軍集於成臯歩卒六萬騎二¶萬七千勒見趙無守
兵大喜舉手指天復加額曰¶天也卷甲銜枚詭道兼行
出於鞏訾之間趙主曜¶專與嬖臣飲博不撫士卒左右
或諌曜怒以為妖¶言斬之聞勒已濟河始議增滎陽戍
杜黃馬關俄¶而洛水候者與後趙前鋒交戰擒羯送之
曜問大<md:KR2c0001_SBCK_013-81b>¶胡自來邪其衆幾何羯曰王自來軍勢甚盛曜
色¶變使攝金墉之圍陳於洛西衆十餘萬南北十餘¶里
勒望見益喜謂左右曰可以賀我矣勒帥歩騎¶四萬入
<pb:KR2c0001_WYG_013-102b>
洛陽城己卯中山公虎引歩卒三萬自城¶北而西攻趙
中軍石堪石聰等各以精騎八千自¶城西而北擊趙前
鋒大戰於西陽門勒躬貫甲胄¶出自閶闔門夾擊之曜
少而嗜酒末年尢甚將戰¶飲酒數斗常乘赤馬無故跼
頓乃乘小馬北出復¶飲酒斗餘至西陽門揮陳就平石
堪因而乘之趙¶兵大潰曜昬醉退走馬䧟石渠墜於氷
上被瘡十¶餘通中者三為堪所執勒遂大破趙兵斬首
五萬<md:KR2c0001_SBCK_013-82a>¶餘級下令曰所欲擒者一人耳今已獲之其敕將
<pb:KR2c0001_WYG_013-103a>
士抑鋒止鋭縱其歸命之路曜見勒曰石王頗憶¶重門
之盟否使徐光謂之曰今日之事天使其¶然復云何邪
乙酉勒班師使征東將軍石邃將兵¶衛送曜邃虎之子
也曜瘡甚載以馬輿使醫李永¶與同載己亥至襄國舎
曜於永豐小城給其妓妾¶嚴兵圍守遣劉岳劉震等從
男女盛服以見之曜¶曰吾謂卿等久為灰土石王仁厚
乃全宥至今邪¶我殺石佗愧之多矣今日之禍自其分
耳留宴終¶日而去勒使曜與其太子熙書諭令速降曜
<pb:KR2c0001_WYG_013-103b>
但敕¶熙與諸大臣匡維社稷勿以吾易意也勒見而惡<md:KR2c0001_SBCK_013-82b>¶之久之乃殺曜¶
四年春正月趙太子熙聞趙主曜被擒大懼與南¶陽王
𦙍謀西保秦州尚書胡勲曰今雖䘮君境土¶尚完將士
不叛且當倂力拒之力不能拒走未晚¶也𦙍怒以為沮
衆斬之遂帥百官奔上邽諸征鎭¶亦皆棄所守從之關
中大亂將軍蔣英辛恕擁衆¶數十萬據長安遣使降於
後趙後趙遣石生帥洛¶陽之衆赴之　　秋八月趙南
<pb:KR2c0001_WYG_013-104a>
陽王𦙍帥衆數萬¶自上邽趨長安隴東武都安定新平
北地扶風始¶平諸郡戎夏皆起兵應之𦙍軍於仲橋石
生嬰城¶自守後趙中山公虎帥騎二萬救之九月虎大
破<md:KR2c0001_SBCK_013-83a>¶趙兵於義渠𦙍犇還上邽虎乘勝追擊之枕尸千¶里
上邽潰虎執趙太子熙南陽王𦙍及其將王公¶卿校以
下三千餘人皆殺之徙其臺省文武關東¶流民秦雍大
族九千餘人於襄國又阬五郡屠各¶五十餘人於洛陽¶
五年春二月後趙羣臣請後趙王勒即皇帝位勒¶乃稱
<pb:KR2c0001_WYG_013-104b>
大趙天王行皇帝事立妃劉氏為王后世子¶𢎞為太子
以其子宏為驃騎大將軍都督中外諸¶軍事大單于封
秦王斌為左衛將軍封太原王恢¶為輔國將軍封南陽
王以中山公虎為太尉尚書¶令進爵為王虎子邃為冀
州刺史封齊王宣為左<md:KR2c0001_SBCK_013-83b>¶將軍挺為侍中封梁王又封石
生為河東王石堪¶為彭城王以左長史郭敖為尚書左
僕射右長史¶程遐為右僕射領吏部尚書左司馬䕫安
右司馬¶郭殷從事中郎李鳳前中郎令裴憲皆為尚書
<pb:KR2c0001_WYG_013-105a>
參¶軍事徐光為中書令領秘書監自餘文武封拜各¶有
差趙羣臣固請正尊號　　秋九月趙王勒即¶皇帝位
大赦改元建平文武封進各有差立其妻¶劉氏為皇后
太子𢎞為皇太子¶
七年春正月趙王勒大饗羣臣謂徐光曰朕可方¶自古
何等主對曰陛下神武謀略過於漢髙後世¶無可比者
勒笑曰人豈不自知卿言太過朕若遇<md:KR2c0001_SBCK_013-84a>¶漢髙祖當北面
事之與韓彭比肩若遇光武當並¶驅中原未知鹿死誰
<pb:KR2c0001_WYG_013-105b>
手大丈夫行事宜礌礌落落¶如日月皎然終不效曹孟
德司馬仲達欺人孤兒¶寡婦狐媚以取天下也羣臣皆
頓首稱萬嵗勒雖¶不學好使諸生讀書而聽之時以其
意論今古得¶失聞者莫不悦服嘗使人讀漢書聞酈食
其勸立¶六國後驚曰此法當失何以遂得天下及聞留
侯¶諫乃曰賴有此耳¶
　　氐據仇池¶
晉惠帝元康六年　初略陽清水氐楊駒始居仇¶池仇
<pb:KR2c0001_WYG_013-106a>
池方百頃其旁平地二十餘里四面斗絶而<md:KR2c0001_SBCK_013-84b>¶髙為羊膓
蟠道三十六囘而上至其孫千萬附魏¶封為百頃王千
萬孫飛龍浸彊盛徙居略陽飛龍¶以其甥令狐茂捜為
子茂捜避齊萬年之亂十二¶月自略陽帥部落四千家
還保仇池自號輔國將¶軍右賢王關中人士避亂者多
依之茂捜迎接撫¶納欲去者衛䕶資送之¶
愍帝建興元年　初氐王楊茂捜之子難敵遣養¶子敗
易於梁州私賣良人子一人梁州刺史張光¶鞭殺之難
<pb:KR2c0001_WYG_013-106b>
敵怨曰使君初來大荒之後兵民之命¶仰我氐活氐有
小罪不能貰也及光與楊虎相攻¶各求救於茂捜茂捜
遣難敵救光難敵求貨於光<md:KR2c0001_SBCK_013-85a>¶光不與楊虎厚賂難敵且
曰流民珍貨悉在光所¶今伐我不如伐光難敵大喜光
與虎戰使張孟萇¶居前難敵繼後難敵與虎夾擊孟萇
大破之孟萇¶及其弟援皆死光嬰城自守九月光憤激
成疾僚¶屬勸光退據魏興光按劍曰吾受國重任不能
討¶賊今得死如登仙何謂退也聲絶而卒州人推其¶少
<pb:KR2c0001_WYG_013-107a>
子邁領州事又與氐戰沒衆推始平太守胡子¶序領梁
州　　冬十月楊虎楊難敵急攻梁州胡¶子序棄城走
難敵自稱刺史¶
二年春正月楊虎掠漢中吏民以犇成梁州人張¶咸等
起兵逐楊難敵難敵去咸以其地歸成於是<md:KR2c0001_SBCK_013-85b>¶漢嘉涪陵
漢中之地皆為成有¶
元帝建武元年氐王楊茂捜卒長子難敵立與少¶子堅
頭分領部曲難敵號左賢王屯下辨堅頭號¶右賢王屯
<pb:KR2c0001_WYG_013-107b>
河池¶
永昌元年春二月趙主曜自將擊楊難敵難敵逆¶戰不勝退
保仇池仇池諸氐羌及故晉王保將楊¶韜隴西太守梁
勛皆降於曜曜遷隴西萬餘户於¶長安進攻仇池㑹軍
中大疫曜亦得疾將引兵還¶恐難敵躡其後乃遣光國
中郎將王獷説難敵諭¶以禍福難敵遣使稱藩曜以難
敵為假黃鉞都督¶益寧南秦涼梁巴六州隴上西域諸
軍事上大將<md:KR2c0001_SBCK_013-86a>¶軍益寧南秦三州牧武都王
<pb:KR2c0001_WYG_013-108a>
明帝大寧元年楊難敵聞陳安死大懼與弟堅頭¶南奔
漢中趙鎭西將軍劉厚追擊之大獲而還趙¶主曜以大
鴻臚田崧為鎭南大將軍益州刺史鎭¶仇池難敵送任
請降於成成安北將軍李稚受難¶敵賂不送難敵於成
都趙兵退即遣還武都難敵¶遂據險不服稚自悔失計
亟請討之雄遣稚兄侍¶中中領軍琀與稚出白水征東
將軍李壽及琀弟¶玝出陰平以擊難敵羣臣諫不聽難
敵遣兵拒之¶壽玝不得進而琀稚長驅至下辨難敵遣
<pb:KR2c0001_WYG_013-108b>
兵斷其¶歸路四面攻之琀稚深入無繼皆為難敵所殺
死<md:KR2c0001_SBCK_013-86b>¶者數千人¶
三年春三月楊難敵襲仇池克之執田崧立之於¶前左
右令崧拜崧瞋目叱之曰氐狗安有天子牧¶伯而向賊
拜乎難敵字謂之曰子岱吾當與子共¶定大業子忠於
劉氏豈不能忠於我乎崧厲色大¶言曰賊氐汝本奴才
何謂大業我寧為趙鬼不為¶汝臣顧排一人奪其劍前
刺難敵不中難敵殺之
<pb:KR2c0001_WYG_013-109a>
成帝咸和二年夏五月趙武衛將軍劉朗帥騎三¶萬襲
楊難敵于仇池弗克掠三千餘户而歸¶
六年秋七月成大將軍夀攻隂平武都楊難敵降¶之<md:KR2c0001_SBCK_013-87a>¶九年春正月仇池王楊難敵卒子毅立自稱龍驤¶將軍
左賢王下辨公以叔父堅頭之子盤為冠軍¶將軍右賢
王河池公遣使來稱藩¶
咸康三年仇池氐王楊毅族兄初襲殺毅幷有其¶衆自
立為仇池公稱臣於趙
<pb:KR2c0001_WYG_013-109b>
穆帝永和三年冬十月武都氐王楊初遣使來稱¶藩詔
以初為使持節征南將軍雍州刺史仇池公¶
十一年春正月故仇池公楊毅弟宋奴使其姑子¶梁式
王刺殺楊初初子國誅式王及宋奴自立為¶仇池公桓
温表國為鎭北將軍秦州刺史¶
十二年仇池公楊國從父俊殺國自立以俊為仇<md:KR2c0001_SBCK_013-87b>¶池公
國子安犇秦¶
升平四年春正月仇池公楊俊卒子世立
<pb:KR2c0001_WYG_013-110a>
海西公太和三年以仇池公楊世為秦州刺史世¶弟統
為武都太守世亦稱臣於秦秦以世為南秦¶州刺史¶
五年仇池公楊世卒子纂立始與秦絶叔父武都¶太守
統與之爭國起兵相攻¶
簡文帝咸安元年春三月秦西縣侯雅楊安王統¶徐成
及羽林左監朱肜揚武將軍姚萇帥步騎七¶萬伐仇池
公楊纂　　夏四月秦兵至鷲峽楊纂帥¶衆五萬拒之
梁州刺史𢎞農楊亮遣督護郭寳卜<md:KR2c0001_SBCK_013-88a>¶靖帥千餘騎助纂
<pb:KR2c0001_WYG_013-110b>
與秦兵戰於峽中纂兵大敗死¶者什三四寳等亦没纂
收散兵遁還西縣侯雅進¶攻仇池楊統帥武都之衆降
秦纂懼靣縛出降雅¶送纂於長安以統為南秦州刺史
加楊安都督南¶秦州諸軍事鎭仇池¶
武帝寧康元年秋八月梁州刺史楊亮遣其子廣¶襲仇
池與秦梁州刺史楊安戰廣兵敗沮水諸戍¶皆委城犇
潰亮懼退守磬險九月安進攻漢川¶　冬秦王堅使益
州刺史王統祕書監朱肜帥卒二¶萬出漢川前禁将軍
<pb:KR2c0001_WYG_013-111a>
毛當鷹揚將軍徐成帥卒三¶萬出劔門入宼梁益梁州
刺史楊亮帥巴獠萬餘<md:KR2c0001_SBCK_013-88b>¶拒之戰於青谷亮兵敗犇固西
城肜遂㧞漢中徐¶成攻劔門克之楊安進攻梓潼梓潼
太守周虓固¶守涪城遣步騎數千送母妻自漢水趣江
陵朱肜¶邀而獲之虓遂降於安十一月安克梓潼荆州
刺¶史桓豁遣江夏相竺瑤救梁益瑤聞廣漢太守趙¶長
戰死引兵退益州刺史周仲孫勒兵拒朱肜於¶緜竹聞
毛當將至成都仲孫帥騎五千犇于南中¶秦遂取梁益
<pb:KR2c0001_WYG_013-111b>
二州卭莋夜郎皆附於秦秦王堅以¶楊安為益州牧鎭
成都毛當為梁州刺史鎭漢中¶姚萇為寧州刺史屯墊
江王統為南秦州刺史鎮¶仇池<md:KR2c0001_SBCK_013-89a>¶　
　
　
　
　通鑑紀事本末卷十三<md:KR2c0001_SBCK_013-89b>¶下
