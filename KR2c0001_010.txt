# -*- mode: mandoku-view; -*-
#+TITLE: 通鑑紀事本末
#+DATE: 2015-09-10 23:21:08.658910
#+PROPERTY: ID KR2c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB02n0057-010通鑑紀事本末-卷第十.
<pb:KR2c0001_SBCK_010-1a>¶
通鑑紀事本末卷第十¶
　　　吳蜀通好¶
漢獻帝建安二十年　初劉備在荆州周瑜甘寧¶
等數勸孫權取蜀權遣使謂備曰劉璋不武不能¶
自守若使曹操得蜀則荆州危矣今欲先攻取璋¶
次取張魯一統南方雖有十操無所憂也備報曰¶
益州民富地險劉璋雖弱足以自守今㬥師於蜀¶
漢轉運於萬里欲使戰克攻取舉不失利此孫吳¶
所難也議者見曹操失利於赤壁謂其力屈無復¶
逺念今操三分天下已有其二將欲飲馬於滄海¶
觀兵於吳㑹何肯守此坐須老乎而同盟無故自¶
<pb:KR2c0001_SBCK_010-1b>¶
相攻伐借樞於操使敵承其隙非長計也且備與¶
璋託爲宗室冀憑英靈以匡漢朝今璋得罪於左¶
右備獨悚懼非所敢聞願加寛貸權不聼遣孫瑜¶
率水軍住夏口備不聼軍過謂瑜曰汝欲取蜀吾¶
當被髪入山不失信於天下也使闗羽屯江陵張¶
飛屯秭歸諸葛亮據南郡備自住孱陵權不得已¶
召瑜還及備西攻劉璋權曰猾虜乃敢挾詐如此¶
備留闗羽守江陵魯肅與羽鄰界羽數生疑貳肅¶
常以歡好撫之及備已得益州權令中司馬諸葛¶
瑾從備求荆州諸郡備不許曰吾方圖凉州凉州¶
定乃盡以荆州相與耳權曰此假而不反乃欲以¶
<pb:KR2c0001_SBCK_010-2a>¶
虛辭引歳也遂置長沙零陵桂陽三郡長吏闗羽¶
盡逐之權大怒遣吕蒙督兵二萬以取三郡蒙移¶
書長沙桂陽皆望風歸服惟零陵太守郝普城守¶
不降劉備聞之自蜀親至公安遣闗羽爭三郡孫¶
權進住陸口為諸軍節度使魯肅將萬人屯益陽¶
以拒羽飛書召吕蒙使捨零陵急還助肅蒙得書¶
祕之夜召諸將授以方略晨當攻零陵顧謂郝普¶
故人南陽鄧玄之曰郝子太聞世間有忠義事亦¶
欲為之而不知時也今左將軍在漢中為夏侯淵¶
所圍闗羽在南郡至尊身自臨之彼方首尾倒懸¶
救死不給豈有餘力復營此哉今吾計力度慮而¶
<pb:KR2c0001_SBCK_010-2b>¶
以攻此曽不移日而城必破城破之後身死何益¶
於事而令百歳老母戴白受誅豈不痛哉度此家¶
不得外問謂援可恃故至於此耳君可見之為陳¶
禍福玄之見普具宣蒙意普懼而出降蒙迎執其¶
手與俱下船語畢出書示之因拊手大笑普見書¶
知備在公安而羽在益陽慙恨入地蒙留孫河委¶
以後事即日引軍赴益陽魯肅欲與闗羽㑹語諸¶
將疑恐有變議不可往肅曰今日之事宜相開譬¶
劉備負國是非未决羽亦何敢重欲干命乃邀羽¶
相見各駐兵馬百歩上但諸將軍單刀俱㑹肅因¶
責數羽以不返三郡羽曰烏林之後左將軍身在¶
<pb:KR2c0001_SBCK_010-3a>¶
行閒戮力破敵豈得徒勞無一塊土而足下來欲¶
收地邪肅曰不然始與豫州覲於長阪豫州之衆¶
不當一校計窮慮極志埶摧弱圖欲逺竄望不及¶
此主上矜愍豫州之身無有處所不愛土地士民¶
之力使有所庇廕以濟其患而豫州私獨飾情愆¶
徳墮好今已藉手於西州矣又欲翦并荆州之土¶
斯蓋凡夫所不忍行而况整領人物之主乎羽無¶
以答㑹聞魏公操將攻漢中劉備懼失益州使使¶
求和於權權令諸葛瑾報命更尋盟好遂分荆州¶
以湘水為界長沙江夏桂陽以東屬權南郡零陵¶
武陵以西屬備¶
<pb:KR2c0001_SBCK_010-3b>¶
二十四年　初魯肅常勸孫權以曹操尚存宜且¶
撫輯闗羽與之同仇不可失也及吕蒙代肅屯陸¶
口以為羽素驍雄有兼并之心且居國上流其勢¶
難久宻言於權曰今令征虜守南郡潘璋住白帝¶
蔣欽將㳺兵萬人循江上下應敵所在蒙為國家¶
前據襄陽如此何憂於操何賴於羽且羽君臣矜¶
其詐力所在反覆不可以腹心待也今羽所以未¶
便東向者以至尊聖明蒙等尚存也今不於彊壯¶
時圖之一旦僵仆欲復陳力其可得邪權曰今欲¶
先取徐州然後取羽何如對曰今操逺在河北撫¶
集幽冀未暇東顧徐土守兵聞不足言往自可克¶
<pb:KR2c0001_SBCK_010-4a>¶
然地勢陸通驍騎所騁至尊今日取徐州操後旬¶
必求争雖以七八萬人守之猶當懐憂不如取羽¶
全據長江形勢益張易為守也權善之權嘗為其¶
子求昬於羽羽罵其使不許昬權由是怒及羽攻¶
樊(事見孫氏據江東/闗羽攻曹仁於樊)吕蒙上疏曰羽討樊而多留¶
備兵必恐蒙圗其後故也蒙常有病乞分士衆還¶
建業以治疾為名羽聞之必撤備兵盡赴襄陽大¶
軍浮江晝夜馳上襲其空虛則南郡可下而羽可¶
禽也遂稱病篤權乃露檄召蒙還隂與圗計蒙下¶
至蕪湖定威校尉陸遜謂蒙曰闗羽接境如何逺¶
下後不當可憂也蒙曰誠如來言然我病篤遜曰¶
<pb:KR2c0001_SBCK_010-4b>¶
羽矜其驍氣陵轢於人始有大功意驕志逸但務¶
北進未嫌於我有相聞病必益無備今出其不意¶
自可禽制下見至尊宜好為計蒙曰羽素勇猛既¶
難為敵且已據荆州恩信大行兼始有功膽勢益¶
盛未易圗也蒙至都權問誰可代卿者蒙對曰陸¶
遜意思深長才堪負重觀其規慮終可大任而未¶
有逺名非羽所忌無復是過也若用之當令外自¶
韜隠内察形便然後可克權乃召遜拜偏將軍右¶
部督以代蒙遜至陸口為書與羽稱其功羙深自¶
謙抑為盡忠自託之意羽意大安無復所嫌稍撤¶
兵以赴樊遜具啓形狀陳其可禽之要羽得于禁¶
<pb:KR2c0001_SBCK_010-5a>¶
等人馬數萬糧食乏絶擅取權湘闗米權聞之遂¶
發兵襲羽權欲令征虜將軍孫皎與吕蒙為左右¶
部大督蒙曰若至尊以征虜能宜用之以蒙能宜¶
用蒙昔周瑜程普為左右部督督兵攻江陵雖事¶
决於瑜普自恃久將且俱是督遂共不睦㡬敗國¶
事此目前之戒也權寤謝蒙曰以卿為大督命皎¶
為後繼可也魏王操之出漢中也使平冦將軍徐¶
晃屯宛以助曹仁以攻羽孫權為牋與魏王操請¶
以討羽自效及晃擊敗羽羽遂撤圍退然舟船猶¶
據沔水襄陽隔絶不通吕蒙至尋陽盡伏其精兵¶
&KR1467;&KR1139;中使白衣搖櫓作商賈人服晝夜兼行羽所¶
<pb:KR2c0001_SBCK_010-5b>¶
置江邊屯候盡收縛之是故羽不聞知麋芳傅士仁¶
素皆嫌羽輕已羽之出軍芳仁供給軍資不悉相¶
及羽言還當治之芳仁咸懼於是蒙令故騎都尉¶
虞翻為書説仁為陳成敗仁得書即降翻謂蒙曰¶
此譎兵也當將仁行留兵備城遂將仁至南郡麋¶
芳城守蒙以仁示之芳遂開門出降蒙入江陵釋¶
于禁之囚得闗羽及將士家屬皆撫慰之約令軍¶
中不得干厯人家有所求取䝉旦暮使親近存恤¶
耆老問所不足疾病者給醫藥饑寒者賜衣糧羽¶
府藏財寶皆封閉以待權至闗羽聞南郡破即走¶
南還羽數使人與吕蒙相聞蒙輒厚遇其使周㳺¶
<pb:KR2c0001_SBCK_010-6a>¶
城中家家致問或手書示信羽人還私相參訊咸¶
知家門無恙見待過於平時故羽吏士無鬬心㑹¶
權至江陵荆州將吏悉皆歸附十一月漢中王備¶
所置宜都太守樊友委郡走諸城長吏及蠻夷君¶
長皆降於遜遜請金銀銅印以假授初附擊蜀將¶
詹晏等及秭歸大姓擁兵者皆破降之前後斬獲¶
招納凡數萬計權以遜為右䕶軍鎮西將軍進封¶
婁侯屯夷陵守峽口闗羽自知孤窮乃西保麥城¶
孫權使誘之羽偽降立幡旗為象人於城上因遁¶
走兵皆解散纔十餘騎權先使朱然潘璋斷其徑¶
路十二月璋司馬馬忠獲羽及其子平於章鄉斬¶
<pb:KR2c0001_SBCK_010-6b>¶
之遂定荆州初偏將軍吴郡全琮上䟽陳闗羽可¶
取之計權恐事泄寑而不答及已禽羽權置酒公¶
安顧謂琮曰君前陳此孤雖不相答今日之㨗抑¶
亦君之功也於是封琮陽華亭侯¶
魏文帝黄初二年六月漢主恥闗羽之沒將擊孫¶
權翊軍將軍趙雲曰國賊曹操非孫權也若先滅¶
魏則權自服今操身雖斃子丕簒盜當因衆心早¶
圗闗中居河渭上流以討凶逆闗東義士必裹糧¶
䇿馬以迎王師不應置魏先與吴戰兵埶一交不¶
得卒解非䇿之上也羣臣諫者甚衆漢主皆不聴¶
廣漢處士秦宓陳天時必無利坐下獄幽閉然後¶
<pb:KR2c0001_SBCK_010-7a>¶
貸出初車騎將軍張飛雄壯威猛亞於闗羽羽善¶
待卒伍而驕於士大夫飛愛禮君子而不恤軍人¶
漢主常戒飛曰卿刑殺既過差又日鞭檛健兒而¶
令在左右此取禍之道也飛猶不悛漢主將伐孫¶
權飛當率兵萬人自閬中㑹江州臨發其帳下將¶
張達范彊殺飛以其首順流犇孫權漢主聞飛營¶
都督有表曰噫飛死矣　陳夀評曰闗羽張飛皆¶
稱萬人之敵為世虎臣羽報效曹公飛義釋嚴顔¶
並有國士之風然羽剛而自矜飛㬥而無恩以短¶
取敗理數之常也　秋七月漢主自率諸軍撃孫¶
權權遣使求和於漢南郡太守諸葛瑾遺漢主牋¶
<pb:KR2c0001_SBCK_010-7b>¶
曰陛下以闗羽之親何如先帝荆州大小孰與海¶
内俱應仇疾誰當先後若審此數易於反掌矣漢¶
主不聴時或言瑾别遣親人與漢主相聞者權曰¶
孤與子瑜有死生不易之誓子瑜之不負孤猶孤¶
之不負子瑜也然謗言流聞於外陸遜表明瑾必¶
無此宜有以散其意權報曰子瑜與孤從事積年¶
恩如骨肉深相明究其為人非道不行非義不言¶
玄徳昔遣孔明至吳孤嘗語子瑜曰卿與孔明同¶
産且弟隨兄於義為順何以不留孔明孔明若留¶
從卿者孤當以書解玄徳意自隨人耳子瑜答孤¶
言弟亮已失身於人委質定分義無二心弟之不¶
<pb:KR2c0001_SBCK_010-8a>¶
留猶瑾之不往也其言足貫神明今豈當有此乎¶
前得妄語文䟽即封示子瑜并手筆與之孤與子¶
瑜可謂神交非外言所間知卿意至輙封來表以¶
示子瑜使知卿意漢主遣將軍吳班馮習攻破權¶
將李異劉阿等於巫進軍秭歸兵四萬餘人武陵¶
蠻夷皆遣使往請兵權以鎮西將軍陸遜爲大都¶
督假節督將軍朱然潘璋宋謙韓當徐盛鮮于丹¶
孫桓等五萬人拒之　初帝詔羣臣令料劉備當¶
爲關羽出報孫權否衆議咸云蜀小國耳名將唯¶
羽羽死軍破國内憂懼無縁復出侍中劉曄獨曰¶
蜀雖陿弱而備之謀欲以威武自彊埶必用衆以¶
<pb:KR2c0001_SBCK_010-8b>¶
示有餘且闗羽與備義為君臣恩猶父子羽死不¶
能為興軍報敵於終始之分不足矣¶
三年春二月漢主自秭歸將進撃吳治中從事黄¶
權諌曰吳人悍戰而水軍㳂流進易退難臣請為¶
先驅以當冦陛下宜為後鎮漢主不從以權為鎮¶
北將軍使督江北諸軍自率諸將自江南縁山截¶
嶺軍於夷道猇亭吳將皆欲迎擊之陸遜曰備舉¶
軍東下銳氣始盛且乘髙守險難可卒攻攻之縱¶
下猶難盡克若有不利損我大埶非小故也今但¶
且奬厲將士廣施方略以觀其變若此間是平原¶
曠野當恐有顛沛交逐之憂今縁山行軍埶不得¶
<pb:KR2c0001_SBCK_010-9a>¶
展自當罷於木石之間徐制其敝耳諸將不解以¶
為遜畏之各懐憤恨　夏五月漢人自巫峽建平¶
連營至夷陵界立數十屯以馮習為大督張南為¶
前部督自正月與吳相拒至六月不决漢王遣吳¶
班將數千人於平地立營吳將帥皆欲撃之陸遜¶
曰此必有譎且觀之漢主知其計不行乃引伏兵¶
八千從谷中出遜曰所以不聼諸君擊班者揣之¶
必有巧故也遜上疏於吳王曰夷陵要害國之闗¶
限雖為易得亦復易失失之非徒損一郡之地荆¶
州可憂今日争之當令必諧備干天常不安窟穴¶
而敢自送臣雖不材憑奉威靈以順討逆破壞在¶
<pb:KR2c0001_SBCK_010-9b>¶
近無可憂者臣初嫌之水陸俱進今反捨船就歩¶
處處結營察其布置必無他變伏願至尊髙枕不¶
以為念也閏月遜將進攻漢軍諸將並曰攻備當¶
在初今乃令入五六百里相守經七八月其諸要¶
害皆已固守撃之必無利矣遜曰備是猾虜更嘗¶
事多其軍始集思慮精専未可干也今住已久不¶
得我便兵疲意沮計不復生掎角此冦正在今日¶
乃先攻一營不利諸將皆曰空殺兵耳遜曰吾已¶
曉破之之術乃敕各持一把茅以火攻㧞之一爾¶
埶成通率諸軍同時俱攻斬張南馮習及胡王沙¶
摩柯等首破其四十餘營漢將杜路劉寧等窮逼¶
<pb:KR2c0001_SBCK_010-10a>¶
請降漢主升馬鞌山陳兵自繞遜督促諸軍四面¶
蹙之土崩瓦解死者萬數漢主夜遁驛人自擔燒¶
鐃鎧㫁後僅得入白帝城其舟船器械水歩軍資¶
一時略盡尸骸塞江而下漢主大慙恚曰吾乃為¶
陸遜所折辱豈非天邪將軍義陽傅彤為後殿兵¶
衆盡死彤氣益烈吳人諭之使降彤罵曰吳狗安¶
有漢將軍而降者遂死之從事祭酒程畿泝江而¶
退衆曰後追將至宜解舫輕行畿曰吾在軍未習¶
為敵之走也亦死之初吳安東中郎將孫桓别擊¶
漢前鋒於夷道為漢所圍求救於陸遜遜曰未可¶
諸將曰孫安東公族見圍已困奈何不救遜曰安¶
<pb:KR2c0001_SBCK_010-10b>¶
東得士衆心城牢糧足無可憂也待吾計展欲不¶
救安東安東自解及方畧大施漢果犇潰桓後見¶
遜曰前實怨不見救定至今日乃知調度自有方¶
耳初遜為大都督諸將或討逆時舊將或公室貴¶
戚各自矜恃不相聴從遜按劒曰劉備天下知名¶
曹操所憚今在境界此彊對也諸君並荷國恩當¶
相輯睦共剪此虜上報所受而不相順何也僕雖¶
書生受命主上國家所以屈諸君使相承望者以¶
僕尺寸可稱能忍辱負重故也各任其事豈復得¶
辭軍令有常不可犯也及至破備計多出遜諸將¶
乃服吳王聞之曰公何以初不啓諸將違節度者¶
<pb:KR2c0001_SBCK_010-11a>¶
邪對曰受恩深重此諸將或任腹心或堪爪牙或¶
是功臣皆國家所當與共克定大事者臣竊慕相¶
如冦恂相下之義以濟國事王大笑稱善加遜輔¶
國將軍領荆州牧改封江陵侯初諸葛亮與尚書¶
令灋正好尚不同而以公義相取亮毎竒正智術¶
及漢主伐吳而敗時正已卒亮歎曰孝直若在必¶
能制主上東行就使東行必不傾危矣漢主在白¶
帝徐盛潘璋宋謙等各競表言備必可禽乞復攻¶
之吳王以問陸遜遜與朱然駱統上言曰曹丕大¶
合士衆外託助國討備内實有姦心謹决計輙還¶
初帝聞漢兵樹柵連營七百餘里謂羣臣曰備不¶
<pb:KR2c0001_SBCK_010-11b>¶
曉兵豈有七百里營可以拒敵者乎苞原隰險阻¶
而為軍者為敵所禽此兵忌也孫權上事令至矣¶
後七日吳破漢書到　冬十一月吳王使太中大¶
夫鄭泉聘于漢漢太中大夫宗瑋報之吳漢復通¶
四年夏四月癸巳漢主殂於永安五月太子禪即¶
位秋八月漢尚書義陽鄧芝言於諸葛亮曰今主¶
上㓜弱初即尊位宜遣大使重申吳好亮曰吾思¶
之久矣未得其人耳今日始得之芝問其人為誰¶
亮曰即使君也乃遣芝以中郎將脩好於吳冬十¶
月芝至吳時吳王猶未與魏絶狐疑不時見芝芝¶
乃自表請見曰臣今來亦欲為吳非但為蜀也吳¶
<pb:KR2c0001_SBCK_010-12a>¶
王見之曰孤誠願與蜀和親然恐蜀主㓜弱國小¶
埶偪為魏所乘不自保全耳芝對曰吳蜀二國四¶
州之地大王命世之英諸葛亮亦一時之傑也蜀¶
有重險之固吳有三江之阻合此二長共為脣齒¶
進可并兼天下退可鼎足而立此理之自然也大¶
王今若委質於魏魏必上望大王之入朝下求太¶
子之内侍若不從命則奉辭伐叛蜀亦順流見可¶
而進如此江南之地非復大王之有也吳王黙然¶
良久曰君言是也遂絶魏専與漢連和¶
五年夏四月吳王使輔義中郎將吳郡張温聘于¶
漢自是吳蜀信使不絶時事所宜吳王常令陸遜¶
<pb:KR2c0001_SBCK_010-12b>¶
語諸葛亮又刻印置遜所王毎與漢主及諸葛亮¶
書常過示遜輕重可否有所不安便令攺定以印¶
封之漢復遣鄧芝聘于吳吳王謂之曰若天下太¶
平二主分治不亦樂乎芝對曰天無二日土無二¶
王如并魏之後大王未深識天命君各茂其徳臣¶
各盡其忠將提枹鼓則戰爭方始耳吳王大笑曰¶
君之誠𣢾乃當爾耶¶
明帝太和三年夏四月吳主使以並尊二帝之議¶
往告于漢漢人以爲交之無益而名體弗順宜顯¶
明正義絶其盟好丞相亮曰權有僭逆之心乆矣¶
國家所以略其釁情者求掎角之援也今若加顯¶
<pb:KR2c0001_SBCK_010-13a>¶
絶讎我必深更當移兵東戍與之角力須并其土¶
乃議中原彼賢才尚多將相輯穆未可一朝定也¶
頓兵相守坐而須老使北賊得計非筭之上者昔¶
孝文卑辭匈奴先帝優與吳盟皆應權通變深思¶
逺益非若匹夫之忿者也今議者咸以權利在鼎¶
足不能并力且志望已滿無上岸之情推此皆似¶
是而非也何者其智力不侔故限江自保權之不¶
能越江猶魏賊之不能渡漢非力有餘而利不取¶
也若大軍致討彼髙當分裂其地以為後規下當¶
略民廣境示武於内非端坐者也若就其不動而¶
睦於我我之北伐無東顧憂河南之衆不得盡西¶
<pb:KR2c0001_SBCK_010-13b>¶
此之為利亦已深矣權僭逆之罪未宜明也乃遣¶
衛尉陳震使於吳賀稱尊號吳主與漢人盟約中¶
分天下以豫青徐幽屬吳兖冀并涼屬漢其司州¶
之土以函谷闗為界¶
　　　諸葛亮出師(平南中附)¶
魏文帝黄初四年春三月漢主病篤命丞相亮輔¶
太子以尚書令李嚴為副漢主謂亮曰君才十倍¶
曹丕必能安國終定大事若嗣子可輔輔之如其¶
不才君可自取亮涕泣曰臣敢不竭股肱之力効¶
忠貞之節繼之以死漢主又為詔敕太子曰人五¶
十不稱夭吾年已六十有餘何所復恨但以卿兄¶
<pb:KR2c0001_SBCK_010-14a>¶
弟為念耳勉之勉之勿以惡小而為之勿以善小而¶
不為惟賢惟徳可以服人汝父徳薄不足効也汝¶
與丞相從事事之如父夏四月癸巳漢主殂於永¶
安諡曰昭烈丞相亮奉䘮還成都以李嚴為中都¶
䕶留鎮永安五月太子禪即位時年十七尊皇后曰¶
皇太后大赦改元建興封丞相亮為武鄉侯領益¶
州牧政事無巨細咸决於亮　亮嘗自校簿書主¶
簿楊顒直入諌曰為治有體上下不可相侵請為¶
明公以作家譬之今有人使奴執耕稼婢典炊爨¶
雞主司晨犬主吠盜牛負重載馬渉逺路私業無¶
曠所求皆足雍容髙枕飲食而已忽一旦盡欲以¶
<pb:KR2c0001_SBCK_010-14b>¶
身親其役不復付任勞其體力為此碎務形疲神¶
困終無一成豈其智之不如奴婢雞狗哉失為家¶
主之灋也是故古人稱坐而論道謂之王公作而¶
行之謂之士大夫故丙吉不問横道死人而憂牛¶
喘陳平不肯知錢榖之數云自有主者彼誠達於¶
位分之體也今明公為治乃躬自校簿書流汗終¶
日不亦勞乎亮謝之　初益州郡耆帥雍闓殺太¶
守正昻因士爕以求附於吳又執太守成都張裔¶
以與吳吳以闓為永昌太守永昌功曹吕凱府丞¶
王伉率吏士閉境拒守闓不能進使郡人孟獲誘¶
扇諸夷諸夷皆從之牂柯太守朱襃越嶲夷王髙¶
<pb:KR2c0001_SBCK_010-15a>¶
定皆叛應闓諸葛亮以新遭大䘮皆撫而不討務¶
農殖榖閉闗息民民安食足而後用之¶
六年春三月漢諸葛亮率衆討雍闓等參軍馬謖¶
送之數十里亮曰雖共謀之厯年今可更惠良規¶
謖曰南中恃其險逺不服乆矣雖今日破之明日¶
復反耳今公方傾國北伐以事彊賊彼知官埶内¶
虚其叛亦速若殄盡遺類以除後患既非仁者之¶
情且又不可倉卒也夫用兵之道攻心為上攻城¶
為下心戰為上兵戰為下願公服其心而已亮納¶
其言謖良之弟也　秋七月漢諸葛亮至南中所¶
在戰㨗亮由越嶲入斬雍闓及髙定使庲降督益¶
<pb:KR2c0001_SBCK_010-15b>¶
州李恢由益州入門下督巴西馬忠由牂柯入撃¶
破諸縣復與亮合孟獲收闓餘衆以拒亮獲素為¶
夷漢所服亮募生致之既得使觀於營陳之間問¶
曰此軍何如獲曰向者不知虚實故敗今蒙賜觀¶
營陳若秪如此即定易勝耳亮笑縱使更戰七縱¶
七禽而亮猶遣獲獲止不去曰公天威也南人不¶
復反矣亮遂至滇池益州永昌牂柯越嶲四郡皆¶
平亮即其渠率而用之悉收其俊傑孟獲等以為¶
官屬出其金銀丹漆耕牛戰馬以給軍國之用自¶
是終亮之世夷不復反¶
七年春正月漢丞相亮欲出軍漢中前將軍李嚴¶
<pb:KR2c0001_SBCK_010-16a>¶
當知後事移屯江州留䕶軍陳到駐永安而統屬¶
於嚴¶
明帝太和元年春三月蜀丞相亮率諸軍北駐漢¶
中使長史張裔參軍蔣琬統留府事臨發上䟽曰¶
先帝創業未半而中道崩殂今天下三分益州疲¶
敝此誠危急存亡之秋也然侍衛之臣不懈於内¶
忠志之士忘身於外者蓋追先帝之殊遇欲報之¶
於陛下也誠宜開張聖聴以光先帝遺徳恢弘志¶
士之氣不宜妄自菲薄引喻失義以塞忠諌之路¶
也宫中府中俱為一體陟罰臧否不宜異同若有¶
作姦犯科及為忠善者宜付有司論其刑賞以昭¶
<pb:KR2c0001_SBCK_010-16b>¶
陛下平明之理不宜偏私使内外異灋也侍中侍¶
郎郭攸之費褘董允等此皆良實志慮忠純是以¶
先帝簡拔以遺陛下愚以為宫中之事事無大小¶
悉以咨之然後施行必能禆補闕漏有所廣益將¶
軍向寵性行淑均曉暢軍事試用於昔日先帝稱¶
之曰能是以衆議舉寵為督愚以為營中之事悉¶
以咨之必能使行陳和睦優劣得所親賢臣逺小¶
人此先漢所以興隆也親小人逺賢臣此後漢所¶
以傾頺也先帝在時毎與臣論此事未嘗不歎息¶
痛恨於桓靈也侍中尚書長史參軍此悉端良死¶
節之臣願陛下親之信之則漢室之隆可計日而¶
<pb:KR2c0001_SBCK_010-17a>¶
待也臣本布衣躬耕南陽茍全性命於亂世不求¶
聞達於諸侯先帝不以臣卑鄙猥自枉屈三顧臣¶
於草廬之中諮臣以當世之事由是感激遂許先¶
帝以驅馳後值傾覆受任於敗軍之際奉命於危¶
難之間爾來二十有一年矣先帝知臣謹慎故臨¶
崩寄臣以大事也受命以來夙夜憂歎恐託付不¶
效以傷先帝之明故五月渡瀘深入不毛今南方¶
已定兵甲巳足當奬率三軍北定中原庶竭駑鈍¶
攘除姦凶興復漢室還于舊都此臣所以報先帝¶
而忠陛下之職分也至於斟酌損益進盡忠言則¶
攸之褘允之任也願陛下託臣以討賊興復之效¶
<pb:KR2c0001_SBCK_010-17b>¶
不效則治臣之罪以告先帝之靈責攸之褘允等¶
之慢以彰其咎陛下亦宜自謀以諮諏善道察納¶
雅言深追先帝遺詔臣不勝受恩感激今當逺離¶
臨表涕零不知所言遂行屯于沔北陽平石馬亮¶
辟廣漢太守姚伷爲掾伷並進文武之士亮稱之¶
曰忠益者莫大於進人進人者各務其所尚今姚¶
掾並存剛柔以廣文武之用可謂博雅矣願諸掾¶
各希此事以屬其望帝聞諸葛亮在漢中欲大發¶
兵就攻之以問散騎常侍孫資資曰昔武皇帝征¶
南鄭取張魯陽平之役危而後濟又自往抜出夏¶
侯淵軍數言南鄭直爲天獄中斜谷道爲五百里¶
<pb:KR2c0001_SBCK_010-18a>¶
石穴耳言其深險喜出淵軍之辭也又武皇帝聖¶
於用兵察蜀賊棲於山巖視吳虜竄於江湖皆撓¶
而避之不責將士之力不爭一朝之忿誠所謂見¶
勝而戰知難而退也今若進軍就南鄭討亮道既¶
險阻計用精兵及轉運鎮守南方四州遏禦水賊¶
凡用十五六萬人必當復更有所發興天下騷動¶
費力廣大此誠陛下所宜深慮夫守戰之力力役¶
參倍但以今日見兵分命大將據諸要險威足以¶
震懾彊冦鎭靜疆埸將士虎睡百姓無事數年之¶
間中國日盛吳蜀二虜必自罷敝帝乃止　六月¶
以司馬懿都督荆豫州諸軍事率所領鎮宛　初¶
<pb:KR2c0001_SBCK_010-18b>¶
孟達既為文帝所寵又與桓階夏侯尚親善及文¶
帝殂階尚皆卒達心不自安諸葛亮聞而誘之達¶
數與通書隂許歸蜀達與魏興太守申儀有隙儀¶
密表告之達聞之惶懼欲舉兵叛司馬懿以書慰¶
解之達猶豫未决懿乃潜軍進討諸將言達與吳¶
漢交通宜觀望而後動懿曰達無信義此其相疑¶
之時也當及其未定促决之乃倍道兼行八日到¶
其城下吳漢各遣偏將向西城安橋木闌塞以救¶
達懿分諸將以距之初達與亮書曰宛去洛八百¶
里去吾一千二百里聞吾舉事當表上天子比相¶
反覆一月間也則吾城已固諸軍足辦吾所在深¶
<pb:KR2c0001_SBCK_010-19a>¶
險司馬公必不自來諸將來吾無患矣及兵到達¶
又告亮曰吾舉事八日而兵至城下何其神速也¶
二年春正月司馬懿攻新城旬有六日抜之斬孟¶
達申儀久在魏興擅承制刻印多所假授懿召而¶
執之歸于洛陽　諸葛亮將入冦與羣下謀之丞¶
相司馬魏延曰聞夏侯楙主壻也怯而無謀今假¶
延精兵五千負糧五千直從襃中出循秦嶺而東¶
當子午而北不過十日可到長安楙聞延奄至必¶
棄城逃走長安中惟御史京兆太守耳横門邸閣¶
與散民之榖足周食也比東方相合聚尚二十許¶
日而公從斜谷來亦足以達如此則一舉而咸陽¶
<pb:KR2c0001_SBCK_010-19b>¶
以西可定矣亮以為此危計不如安從坦道可以¶
平取隴右十全必克而無虞故不用延計亮揚聲¶
由斜谷道取郿使鎮東將軍趙雲揚武將軍鄧芝¶
為疑軍據箕谷帝遣曹真都督闗右諸軍軍郿亮¶
身率大軍攻祁山戎陳整齊號令明肅始魏以漢¶
昭烈既死數歳寂然無聞是以略無備豫而卒聞¶
亮出朝野恐懼於是天水南安安定皆叛應亮闗¶
中響震朝臣未知計所出帝曰亮阻山為固今者¶
自來正合兵書致人之術破亮必也乃勒兵馬歩¶
騎五萬遣右將軍張郃督之西拒亮丁未帝行如¶
長安初越嶲太守馬謖才器過人好論軍計諸葛¶
<pb:KR2c0001_SBCK_010-20a>¶
亮深加器異漢昭烈臨終謂亮曰馬謖言過其實¶
不可大用君其察之亮猶謂不然以謖為參軍毎¶
引見談論自晝達夜及出軍祁山亮不用舊將魏¶
延吳懿等為先鋒而以謖督諸軍在前與張郃戰¶
于街亭謖違亮節度舉措煩擾舍水上山不下據¶
城張郃絶其汲道擊大破之士卒離散亮進無所¶
據乃抜西縣千餘家還漢中收謖下獄殺之亮自¶
臨祭為之流涕撫其遺孤恩若平生蔣琬謂亮曰¶
昔楚殺得臣文公喜可知也天下未定而戮智計¶
之士豈不惜乎亮流涕曰孫武所以能制勝於天¶
下者用法明也是以揚干亂法魏絳戮其僕四海¶
<pb:KR2c0001_SBCK_010-20b>¶
分裂兵交方始若復廢法何用討賊邪謖之未敗¶
也禆將軍巴西王平連規諌謖謖不能用及敗衆¶
盡星散惟平所領千人鳴鼓自守張郃疑其有伏¶
兵不往偪也於是平徐徐收合諸營遺迸率將士¶
而還亮既誅馬謖及將軍李盛奪將軍黄襲等兵¶
平特見崇顯加拜參軍統五部兼當營事進位討¶
冦將軍封亭侯亮上䟽請自貶三等漢主以亮為¶
右將軍行丞相事是時趙雲鄧芝兵亦敗於箕谷¶
雲斂衆固守故不大傷雲亦坐貶為鎮軍將軍亮¶
問鄧芝曰街亭軍退兵將不復相録箕谷軍退兵¶
將初不相失何故芝曰趙雲身自斷後軍資什物¶
<pb:KR2c0001_SBCK_010-21a>¶
略無所棄兵將無緣相失雲有軍資餘絹亮使分¶
賜將士雲曰軍事無利何為有賜其物請悉入赤¶
岸庫須十月為冬賜亮大善之或勸亮更發兵者¶
亮曰大軍在祁山箕谷皆多於賊而不破賊乃為¶
賊所破此病不在兵少也在一人耳今欲减兵省¶
將明罰思過校變通之道於將來若不能然者雖¶
兵多何益自今已後諸有忠慮於國但勤攻吾之¶
闕則事可定賊可死功可蹻足而待矣於是考微¶
勞甄壯烈引咎責躬布所失於境内厲兵講武以¶
為後圗戎士簡練民忘其敗矣亮之出祁山也天¶
水參軍姜維詣亮降亮羙維膽智辟為倉曹掾使¶
<pb:KR2c0001_SBCK_010-21b>¶
典軍事曹眞討安定等三郡皆平眞以諸葛亮懲¶
於祁山後必出從陳倉乃使將軍郝昭等守陳倉¶
治其城　冬十一月漢諸葛亮聞曹休敗魏兵東¶
下關中虚弱欲出兵撃魏羣臣多以爲疑亮上言¶
於漢主曰先帝深慮以漢賊不兩立王業不偏安¶
故託臣以討賊以先帝之明量臣之才固當知臣¶
伐賊才弱敵彊然不伐賊王業亦亡惟坐而待亡¶
孰與伐之是故託臣而弗疑也臣受命之日寢不¶
安席食不甘味思惟北征宜先入南故五月渡瀘¶
深入不毛臣非不自惜也顧王業不可偏全於蜀¶
都故冒危難以奉先帝之遺意也而議者謂爲非¶
<pb:KR2c0001_SBCK_010-22a>¶
計今賊適疲於西又務於東兵灋乘勞此進趨之¶
時也謹陳其事如左髙帝明並日月謀臣淵深然¶
渉險被創危然後安今陛下未及髙帝謀臣不如¶
良平而欲以長計取勝坐定天下此臣之未解一¶
也劉繇王朗各據州郡論安言計動引聖人羣疑¶
滿腹衆難塞胷今歳不戰明年不征使孫䇿坐大¶
遂并江東此臣之未解二也曹操智計殊絶於人¶
其用兵也髣髴孫吳然困於南陽險於烏巢危於¶
祁連偪於黎陽㡬敗伯山殆死潼闗然後偽定一¶
時耳况臣才弱而欲以不危而定之此臣之未解¶
三也曹操五攻昌霸不下四越巢湖不成任用李¶
<pb:KR2c0001_SBCK_010-22b>¶
服而李服圗之委夏侯而夏侯敗亡先帝毎稱操¶
為能猶有此失況臣駑下何能必勝此臣之未解¶
四也自臣到漢中中間朞年耳然䘮趙雲陽羣馬¶
玉閻芝丁立白夀劉郃鄧銅等及曲長屯將七十¶
餘人突將無前賨叟青羌散騎武騎一千餘人皆¶
數十年之内所糾合四方之精銳非一州之所有¶
若復數年則損三分之二當何以圗敵此臣之未¶
解五也今民窮兵疲而事不可息事不可息則住¶
與行勞費正等而不及虚圗之欲以一州之地與¶
賊支乆此臣之未解六也夫難平者事也昔先帝¶
敗軍於楚當此時曹操拊手謂天下已定然後先¶
<pb:KR2c0001_SBCK_010-23a>¶
帝東連吳越西取巴蜀舉兵北征夏侯授首此操¶
之失計而漢事將成也然後吳更違盟闗羽毁敗¶
秭歸蹉跌曹丕稱帝凡事如是難可逆見臣鞠躬¶
盡力死而後已至於成敗利鈍非臣之明所能逆¶
覩也十二月亮引兵出散闗圍陳倉陳倉已有備¶
亮不能克亮使郝昭鄉人靳詳於城外遥說昭昭¶
於樓上應之曰魏家科灋卿所練也我之為人卿¶
所知也我受國恩多而門户重卿無可言者但有¶
必死耳卿還謝諸葛便可攻也詳以昭語告亮亮¶
又使詳重說昭言人兵不敵無為空自破滅昭謂¶
詳曰前言已定矣我識卿耳箭不識也詳乃去亮¶
<pb:KR2c0001_SBCK_010-23b>¶
自以有衆數萬而昭兵纔千餘人又度東救未能¶
便到乃進兵攻昭起雲梯衝車以臨城昭於是以¶
火箭逆射其梯梯然梯上人皆燒死昭又以繩連¶
石磨壓其衝車衝車折亮乃更為井䦨百尺以射¶
城中以土丸填壍欲直攀城昭又於内築重牆亮¶
又為地突欲踊出於城裏昭又於城内穿地横截¶
之晝夜相攻拒二十餘日曹眞遣將軍費耀等救¶
之帝召張郃于方城使擊亮帝自幸河南城置酒¶
送郃問郃曰遟將軍到亮得無已得陳倉乎郃知¶
亮深入無榖屈指計曰比臣到亮已走矣郃晨夜¶
進道未至亮糧盡引去將軍王雙追之亮撃斬雙¶
<pb:KR2c0001_SBCK_010-24a>¶
詔賜郝昭爵闗内侯¶
三年春漢諸葛亮遣其將陳戒攻武都隂平二郡¶
雍州刺史郭淮引兵救之亮自出至建威淮退亮¶
遂抜二郡以歸漢主復䇿拜亮為丞相　十二月¶
漢丞相亮徙府營於南山下原上築漢城於沔陽¶
築樂城於成固¶
四年秋七月大司馬曹眞以漢人數入冦請由斜¶
谷伐之諸將數道並進可以大克帝從之詔大將¶
軍司馬懿泝漢水由西城入與眞㑹漢中諸將或¶
由子午谷或由武威入司空陳羣諌曰太祖昔到¶
陽平攻張魯多收豆麥以益軍糧魯未下而食猶¶
<pb:KR2c0001_SBCK_010-24b>¶
乏今既無所因且斜谷阻險難以進退轉運必見¶
鈔截多留兵守要則損戰士不可不熟慮也帝從¶
羣議真復表從子午道羣又陳其不便并言軍事¶
用度之計詔以羣議下真真據之遂行　八月漢¶
丞相亮聞魏兵至次於成固赤坂以待之召李嚴¶
使將二萬人赴漢中表嚴子豐為江州都督督軍¶
典嚴後事㑹天大雨三十餘日棧道斷絶太尉華¶
歆上䟽曰陛下以聖徳當成康之隆願先留心於¶
治道以征伐為後事為國者以民為基民以衣食¶
為本使中國無飢寒之患百姓無離上之心則二¶
賊之釁可坐而待也帝報曰賊憑恃山川二祖勞¶
<pb:KR2c0001_SBCK_010-25a>¶
於前世猶不克平朕豈敢自多謂必滅之哉諸將¶
以為不一探取無由自敝是以觀兵以闚其釁若¶
天時未至周武還師乃前事之鑒朕敬不忘所戒¶
少府楊阜上䟽曰昔武王白魚入舟君臣變色動¶
得吉瑞猶尚憂懼况有災異而不戰竦者哉今吳¶
蜀未平而天屢降變諸軍始進便有天雨之患稽¶
閡山險已積日矣轉運之勞檐負之苦所費已多¶
若有不繼必違本圖傳曰見可而進知難而退軍¶
之善政也徒使六軍困於山谷之閒進無所略退¶
又不得非王兵之道也散騎常侍王肅上䟽曰前¶
志有之千里饋糧士有飢色樵蘇後爨師不宿飽¶
<pb:KR2c0001_SBCK_010-25b>¶
此謂平塗之行軍者也又況於深入阻險鑿路而¶
前則其為勞必相百也今又加之以霖雨山坂峻¶
滑衆廹而不展糧逺而難繼實行軍者之大忌也¶
聞曹真發巳踰月而行裁半谷治道功夫戰士悉¶
作是賊偏得以逸待勞乃兵家之所憚也言之前¶
代則武王伐紂出闗而復還論之近事則武文征¶
權臨江而不濟豈非所謂順天知時通於權變者¶
哉兆民知上聖以水雨艱劇之故休而息之後日¶
有釁乗而用之則所謂悅以犯難民忘其死者矣¶
肅朗之子也九月詔曹真等班師　冬十二月丞¶
相亮以蔣琬為長史亮數外出琬常足食兵以相¶
<pb:KR2c0001_SBCK_010-26a>¶
供給亮毎言公琰託志忠雅當與吾共贊王業者¶
也¶
五年春二月漢丞相亮命李嚴以中都䕶署府事¶
嚴更名平亮率諸軍入冦圍祁山以木牛運於是¶
大司馬曹真有疾帝命司馬懿西屯長安督將軍¶
張郃費曜戴陵郭淮等以禦之　三月邵陵元侯¶
曹真卒　司馬懿使費曜戴陵留精兵四千守上¶
邽餘衆悉出西救祁山張郃欲分兵駐雍郿懿曰¶
料前軍能獨當之者將軍言是也若不能當而分¶
為前後此楚之三軍所以為黥布禽也遂進亮分¶
兵留攻祁山自逆懿于上邽郭淮費曜等徼亮亮¶
<pb:KR2c0001_SBCK_010-26b>¶
破之因大芟刈其麥與懿遇于上邽之東懿斂軍¶
依險兵不得交亮引還懿等尋亮後至于鹵城張¶
郃曰彼逺來逆我請戰不得謂我利在不戰欲以¶
長計制之也且祁山知大軍已在近人情自固可¶
止屯於此分為竒兵示出其後不宜進前而不敢¶
偪坐失民望也今亮孤軍食少亦行去矣懿不從¶
故尋亮既至又登山掘營不肯戰賈栩魏平數請¶
戰因曰公畏蜀如虎奈天下笑何懿病之諸將咸¶
請戰夏五月辛巳懿乃使張郃攻無當監何平於¶
南圍自案中道向亮亮使魏延髙翔吳班逆戰魏¶
兵大敗漢人獲甲首三千人還保營六月亮以糧¶
<pb:KR2c0001_SBCK_010-27a>¶
盡退軍司馬懿遣張郃追之郃進至木門與亮戰¶
蜀人乘髙布伏弓弩亂發飛矢中郃右䣛而卒¶
丞相亮之攻祁山也李平留後主督運事㑹天霖¶
雨平恐運糧不繼遣參軍狐忠督軍成藩喻指呼¶
亮來還亮承以退軍平聞軍退乃更陽驚説軍糧¶
饒足何以便歸又欲殺督運岑述以解已不辦之¶
責又表漢主說軍偽退欲以誘賊與戰亮具出其¶
前後手筆書䟽本末違錯平辭窮情竭首謝罪負¶
於是亮表平前後過惡免官削爵土徙梓潼郡復¶
以平子豐為中郎將參軍事¶
青龍元年諸葛亮勸農講武作木牛流馬運米集¶
<pb:KR2c0001_SBCK_010-27b>¶
斜谷口治斜谷邸閣息民休士三年而後用之¶
二年春二月亮悉大衆十萬由斜谷入冦遣使約¶
吳同時大舉　夏四月諸葛亮至郿軍於渭水之¶
南司馬懿引軍度渭背水爲壘以拒之謂諸將曰¶
亮若出武功依山而東誠爲可憂若西上五丈原¶
諸將無事矣亮果屯五丈原雍州刺史郭淮言於¶
懿曰亮必爭北原宜先據之議者多謂不然淮曰¶
若亮跨渭登原連兵北山隔絶隴道揺盪民夷此¶
非國之利也懿乃使淮屯北原塹壘未成漢兵大¶
至淮逆撃却之亮以前者數出皆以運糧不繼使¶
已志不伸乃分兵屯田爲乆駐之基耕者雜於渭¶
<pb:KR2c0001_SBCK_010-28a>¶
濵居民之閒而百姓安堵軍無私焉　六月帝使¶
征蜀護軍秦朗督歩騎二萬助司馬懿禦諸葛亮¶
敕懿但堅壁拒守以挫其鋒彼進不得志退無與¶
戰乆停則糧盡虜畧無所獲則必走走而追之全¶
勝之道也　秋八月司馬懿與諸葛亮相守百餘¶
日亮數挑戰懿不出亮乃遺懿巾幗婦人之服懿¶
怒上表請戰帝使衛尉辛毗杖節為軍師以制之¶
護軍姜維謂亮曰辛佐治杖節而到賊不復出矣¶
亮曰彼本無戰情所以固請戰者以示武於其衆¶
耳將在軍君命有所不受茍能制吾豈千里而請¶
戰邪亮遣使者至懿軍懿問其寢食及事之煩簡¶
<pb:KR2c0001_SBCK_010-28b>¶
不問戎事使者對曰諸葛公夙興夜寐罰二十已¶
上皆親覽焉所噉食不至數升懿告人曰諸葛孔¶
明食少事煩其能乆乎亮病篤漢主使尚書僕射¶
李福省侍因諮以國家大計福至與亮語已别去¶
數日復還亮曰孤知君還意近日言語雖彌日有¶
所不盡更來求决耳公所問者公琰其宜也福謝¶
前實失不諮請如公百年後誰可任大事者故輙¶
還耳乞復請蔣琬之後誰可任者亮曰文偉可以¶
繼之又問其次亮不答是月亮卒于軍中長史楊¶
儀整軍而出百姓犇告司馬懿懿追之姜維令儀¶
反旗鳴鼓若將向懿者懿歛軍退不敢偪於是儀¶
<pb:KR2c0001_SBCK_010-29a>¶
結陳而去入谷然後發䘮百姓為之諺曰死諸葛¶
走生仲達懿聞之笑曰吾能料生不能料死故也¶
懿案行亮之營壘處所歎曰天下竒才也追至赤¶
岸不及而還初漢前軍師魏延勇猛過人善飬士¶
卒毎隨亮出輙欲請兵萬人與亮異道㑹于潼闗¶
如韓信故事亮制而不許延常謂亮為怯歎恨已¶
才用之不盡楊儀為人幹敏亮毎出軍儀常規畫¶
分部籌度糧榖不稽思慮斯須便了軍戎節度取¶
辦於儀延性矜髙當時皆避下之唯儀不假借延¶
延以為至忿有如水火亮深惜二人之才不忍有¶
所偏廢也費禕使吳吳王醉問禕曰楊儀魏延牧¶
<pb:KR2c0001_SBCK_010-29b>¶
豎小人也雖嘗有鳴吠之益於時務然既已任之¶
勢不得輕若一朝無諸葛亮必為禍亂矣諸君憒¶
憒不知防慮於此豈所謂貽厥孫謀乎禕對曰儀¶
延之不協起於私忿耳而無黥韓難御之心也今¶
方掃除彊賊混一函夏功以才成業由才廣若捨¶
此不任防其後患是猶備有風波而逆廢舟檝非¶
長計也亮病困與儀及司馬費禕姜維等作身歿¶
之後退軍節度令延斷後姜維次之若延或不從¶
命軍便自發亮卒儀祕不發喪令禕往揣延意指¶
延曰丞相雖亡吾自見在府親官屬便可將䘮還¶
葬吾自當率諸軍擊賊云何以一人死廢天下之¶
<pb:KR2c0001_SBCK_010-30a>¶
事邪且魏延何人當為楊儀所部勒作㫁後將乎¶
自與禕共作行留部分令禕手書與已連名告下¶
諸將禕紿延曰當為君還解楊長史長史文吏稀¶
更軍事必不違命也禕出門犇馬而去延尋悔之¶
已不及矣延遣人覘儀等欲案亮成規諸營相次¶
引軍還延大怒攙儀未發率所領徑先南歸所過¶
燒絶閣道延儀各相表叛逆一日之中羽檄交至¶
漢主以問侍中董允留府長史蔣琬琬允咸保儀¶
而疑延儀等令槎山通道晝夜兼行亦繼延後延¶
先至據南谷口遣兵逆擊儀等儀等令將軍何平¶
於前禦延平叱先登曰公亡身尚未寒汝輩何敢¶
<pb:KR2c0001_SBCK_010-30b>¶
乃爾延士衆知曲在延莫為用命皆散延獨與其¶
子數人逃亡犇漢中儀遣將馬岱追斬之遂夷延¶
三族蔣琬率宿衛諸營赴難北行行數十里延死¶
問至乃還始延欲殺儀等冀時論以己代諸葛輔¶
政故不北降魏而南還撃儀實無反意也諸軍還¶
成都大赦謚諸葛亮曰忠武侯¶
　　　吳侵淮南¶
魏明帝太和二年夏五月吳王使鄱陽太守周魴¶
宻求山中舊族名帥為北方所聞知者令譎挑揚¶
州牧曹休魴曰民帥小醜不足杖任事或漏泄不¶
能致休乞遣親人齎牋以誘休言被譴懼誅欲以¶
<pb:KR2c0001_SBCK_010-31a>¶
郡降北求兵應接吳王許之時頻有郎官詣魴詰¶
問諸事魴因詣郡門下下髪謝休聞之率歩騎十¶
萬向皖以應魴帝又使司馬懿向江陵賈逵向東¶
闗三道俱進秋八月吳王至晥以陸遜爲大都督¶
假黄鉞親執鞭以見之以朱桓全琮爲左右督各¶
督三萬人以擊休休知見欺而恃其衆欲遂與吳¶
戰朱桓言於吳王曰休本以親戚見任非智勇名¶
將也今戰必敗敗必走走當由夾石挂車此兩道¶
皆險阨若以萬兵柴路則彼衆可盡而休可生虜¶
臣請將所部以斷之若䝉天威得以休自效便可¶
乗勝長驅進取夀春割有淮南以規許洛此萬世¶
<pb:KR2c0001_SBCK_010-31b>¶
一時不可失也權以問陸遜遜以為不可乃止尚¶
書蔣濟上疏曰休深入虜地與權精兵對而朱然¶
等在上流乗休後臣未見其利也前將軍滿寵上¶
疏曰曹休雖明果而希用兵今所從道背湖旁江¶
易進難退此兵之絓地也若入無彊口宜深為之¶
備寵表未報休與陸遜戰於石亭遜自為中部令¶
朱桓全琮為左右翼三道俱進衝休伏兵因驅走¶
之追亡逐北徑至夾石斬獲萬餘牛馬騾驢車乗¶
萬兩軍資器械畧盡初休表求深入以應周魴帝¶
命賈逵引兵東與休合逵曰賊無東闗之備必并¶
軍於晥休深入與賊戰必敗乃部署諸將水陸並¶
<pb:KR2c0001_SBCK_010-32a>¶
進行二百里獲呉人言休戰敗呉遣兵斷夾石諸¶
將不知所出或欲待後軍逵曰休兵敗於外路絶¶
於内進不能戰退不得還安危之機不及終日賊¶
以軍無後繼故至此今疾進出其不意此所謂先¶
人以奪其心也賊見吾兵必走若待後軍賊已斷¶
險兵雖多何益乃兼道進軍多設旗鼓為疑兵呉¶
人望見逵軍驚走休乃得還逵據夾石以兵糧給¶
休休軍乃振初逵與休不善及休敗賴逵以免¶
九月長平壯侯曹休上書謝罪帝以宗室不問休¶
慙憤疽發於背庚子卒帝以滿寵都督揚州以代¶
之¶
<pb:KR2c0001_SBCK_010-32b>¶
四年十二月呉主揚聲欲至合肥征東將軍滿寵¶
表召兖豫諸軍皆集呉尋退還詔罷召兵寵以為¶
今賊大舉而還非本意也此必欲偽退以罷吾兵¶
而倒還乘虚掩不備也表不罷兵後十餘日呉果¶
更來到合肥城不克而還¶
五年冬十月呉主使中郎將孫布詐降以誘揚州¶
刺史玉淩呉主伏兵於阜陵以俟之布遣人告陵¶
云道逺不能自致乞兵見迎淩騰布書請兵馬迎¶
之征東將軍滿寵以為必詐不與兵而為淩作報¶
書曰知識邪正欲避禍就順去㬥歸道甚相嘉尚¶
今欲遣兵相迎然計兵少則不足相衛多則事必¶
<pb:KR2c0001_SBCK_010-33a>¶
逺聞且先密計以成本志臨時節度其宜㑹寵被¶
書入朝敕留府長史若凌欲往迎勿與兵也凌於¶
後索兵不得乃單遣一督將歩騎七百人往迎之¶
布夜掩擊督將迸走死傷過半凌允之兄子也先¶
是凌表寵年過耽酒不可居方任帝將召寵給事¶
中郭謀曰寵爲汝南太守豫州刺史二十餘年有¶
勲方岳及鎮淮南吳人憚之若不如所表將爲所¶
闚可令還朝問以東方事以察之帝從之既至體¶
氣康彊帝慰勞遣還¶
六年十二月吳陸遜引兵向廬江論者以爲宜速¶
救之滿寵曰廬江雖小將勁兵精守則經時又賊¶
<pb:KR2c0001_SBCK_010-33b>¶
舍船二百里來後尾空絶不來尚欲誘致今宜聼¶
其遂進但恐走不可及耳乃整軍趨楊宜口吳人¶
聞之夜遁是時吳人歳有來計滿寵上䟽曰合肥¶
城南臨江湖北逺夀春賊攻圍之得據水為埶官¶
兵救之當先破賊大軰然後圍乃得解賊往甚易¶
而兵往救之甚難宜移城内之兵其西三十里有¶
竒險可依更立城以固守此為引賊平地而掎其¶
歸路於計為便護軍將軍蔣濟議以為既示天下¶
以弱且望賊煙火而壊城此為未攻而自抜一至¶
於此刼略無限必淮北為守帝未許寵重表曰孫¶
子言兵者詭道也故能而示之不能驕之以利示¶
<pb:KR2c0001_SBCK_010-34a>¶
之以懾此為形實不必相應也又曰善動敵者形¶
之今賊未至而移城却内所謂形而誘之也引賊¶
逺水擇利而動舉得於外則福生於内矣尚書趙¶
咨以寵䇿為長詔遂報聴¶
青龍元年　吳主出兵欲圍新城以其逺水積二¶
十餘日不敢下船滿寵謂諸將曰孫權得吾移城¶
必於其衆中有自大之言今大舉來欲要一切之¶
功雖不敢至必當上岸耀兵以示有餘乃潜遣歩¶
騎六千伏肥水隠處以待之吳主果上岸耀兵寵¶
伏軍卒起撃之斬首數百或有赴水死者吳主又¶
使全琮攻六安亦不克¶
<pb:KR2c0001_SBCK_010-34b>¶
二年五月吳主入居巢湖口向合肥新城衆號十¶
萬又遣陸遜諸葛瑾將萬餘人入江夏沔口向襄¶
陽將軍孫韶張承入淮向廣陵淮隂六月滿寵欲¶
率諸軍救新城殄夷將軍田豫曰賊悉衆大舉非¶
圖小利欲質新城以致大軍耳宜聽使攻城挫其¶
銳氣不當與爭鋒也城不可抜衆必罷怠罷怠然¶
後撃之可大克也若賊見計必不攻城勢將自走¶
若便進兵適入其計矣時東方吏士皆分休寵表¶
請中軍兵并召所休將士須集擊之散騎常侍廣¶
平劉邵議以爲賊衆新至心専氣銳寵以少人自¶
戰其地若便進擊必不能制寵請待兵未有所失¶
<pb:KR2c0001_SBCK_010-35a>¶
也以爲可先遣歩兵五千精騎三千先軍前發揚¶
聲進道震曜形埶騎到合肥䟽其行隊多其旌鼓¶
曜兵城下引出賊後擬其歸路要其糧道賊聞大¶
軍來騎斷其後必震怖遁走不戰自破矣帝從之¶
寵欲抜新城守致賊夀春帝不聽曰昔漢光武遣¶
兵據略揚終以破隗囂先帝東置合肥南守襄陽¶
西固祁山賊來輙破於三城之下者地有所必爭¶
也縱權攻新城必不能抜敕諸將堅守吾將自往¶
征之比至恐權走也秋七月壬寅帝御龍舟東征¶
滿寵募壯士焚吳攻具射殺吳主之弟子泰又吳¶
吏士多疾病帝未至數百里疑兵先至吳主始謂¶
<pb:KR2c0001_SBCK_010-35b>¶
帝不能出聞大軍至遂遁孫韶亦退陸遜遣親人¶
韓扁奉表詣吳主邏者得之諸葛瑾聞之甚懼書¶
與遜云大駕已還賊得韓扁具知吾闊狹且水乾¶
宜當急去遜未答方催人種葑豆與諸將奕棊射¶
戯如常瑾曰伯言多智略其必當有以乃自來見¶
遜遜曰賊知大駕已還無所復憂得専力於吾又¶
已守要害之處兵將意動且當自定以安之施設¶
變術然後出耳今便示退賊當謂吾怖仍來相蹙¶
必敗之勢也乃宻與瑾立計令瑾督舟船遜悉上¶
兵馬以向襄陽城魏人素憚遜名遽還赴城瑾便¶
引船出遜徐整部伍張拓聲埶歩趨船魏人不敢¶
<pb:KR2c0001_SBCK_010-36a>¶
逼行到白圍託言往獵潛遣將軍周峻張梁等擊¶
江夏新市安陸石陽斬獲千餘人而還羣臣以為¶
司馬懿方與諸葛亮相守未解車駕可西幸長安¶
帝曰權走亮膽破大軍足以制之吾無憂矣遂進¶
軍至夀春録諸將功封賞各有差¶
　　　魏平遼東¶
魏明帝太和二年　初公孫康卒子晃淵等皆幼¶
官屬立其弟恭恭劣弱不能治國淵既長脅奪恭¶
位上書言狀侍中劉曄曰公孫氏漢時所用遂世¶
官相承水則由海陸則阻山外連胡夷絶逺難制¶
而世權日久今若不誅後必生患若懐貳阻兵然¶
<pb:KR2c0001_SBCK_010-36b>¶
後致誅於事為難不如因其新立有黨有仇先其¶
不意以兵臨之開設賞募可不勞師而定也帝不¶
從拜淵揚烈將軍遼東太守¶
六年秋九月公孫淵隂懐貳心數與吳通帝使汝¶
南太守田豫督青州諸軍自海道幽州刺史王雄¶
自陸道討之散騎常侍蔣濟諌曰凡非相吞之國¶
不侵叛之臣不宜輕伐伐之而不能制是驅使為¶
賊也故曰虎狼當路不治狐狸先除大害小害自¶
己今海表之地累世委質歳選計孝不乏職貢議¶
者先之正使一舉便克得其民不足益國得其財¶
不足為富儻不如意是為結怨失信也帝不聼豫¶
<pb:KR2c0001_SBCK_010-37a>¶
等往皆無功詔令罷軍¶
青龍元年春二月公孫淵遣校尉宿舒郎中令孫¶
綜奉表稱臣於吳吳主大悅爲之大赦三月吳主¶
遣太常張彌執金吾許晏將軍賀達將兵萬人金¶
寳珍貨九錫備物乗海授淵封淵爲燕王舉朝大¶
臣自顧雍以下皆諌以爲淵未可信而寵待太厚¶
但可遣吏兵護送舒綜而已吳主不聼張昭曰淵¶
背魏懼討逺來求援非本志也若淵改圗欲自明¶
於魏兩使不反不亦取笑於天下乎吳主反覆難¶
昭昭意彌切吳主不能堪按刀而怒曰吳國士人¶
入宫則拜孤出宫則拜君孤之敬君亦爲至矣而¶
<pb:KR2c0001_SBCK_010-37b>¶
數於衆中折孤孤常恐失計昭孰視吳主曰臣雖¶
知言不用毎竭愚忠者誠以太后臨崩呼老臣於¶
牀下遺詔顧命之言故在耳因涕泣橫流吳主擲¶
刀於地與之對泣然卒遣彌晏往昭忿言之不用¶
稱疾不朝吳主恨之土塞其門昭又於内以土封¶
之　夏六月公孫淵知吳逺難恃乃斬張彌許晏¶
等首傳送京師悉沒其兵資珍寳冬十二月詔拜¶
淵大司馬封樂浪公吳主聞之大怒曰朕年六十¶
世事難易靡所不嘗近為䑕子所前却令人氣踊¶
如山不自截䑕子頭以擲于海無顔復臨萬國就¶
令顚沛不以為恨陸遜上䟽曰陛下以神武之姿¶
<pb:KR2c0001_SBCK_010-38a>¶
誕膺期運破操烏林敗備西陵禽羽荆州斯三虜¶
者當世雄傑皆摧其鋒聖化所綏萬里草偃方蕩¶
平華夏揔一大猷今不忍小忿而發靁霆之怒違¶
垂堂之戒輕萬乗之重此臣之所惑也臣聞之行¶
萬里者不中道而輟足圗四海者不懐細以害大¶
彊冦在境荒服未庭陛下乘桴逺征必致闚𨵦慼¶
至而憂悔之無及若使大事時㨗則淵不討自服¶
今乃逺惜遼東之衆與馬奈何獨欲捐江東萬安¶
之本業而不惜乎尚書僕射薛綜上䟽曰昔漢元¶
帝欲御樓船薛廣徳請刎頸以血染車何則水火¶
之險至危非帝王所宜渉也今遼東戎貃小國無¶
<pb:KR2c0001_SBCK_010-38b>¶
城隍之固備禦之術器械銖鈍大羊無政往必禽¶
克誠如明詔然其方土寒埆榖稼不殖民習鞍馬¶
轉徙無常卒聞大軍之至自度不敵鳥驚獸駭長¶
驅犇竄一人匹馬不可得見雖獲空地守之無益¶
此不可一也加又洪流滉瀁有成山之難海行無¶
常風波難免倐忽之間人船異埶雖有堯舜之徳¶
智無所施賁育之勇力不得設此不可二也加以¶
鬱霧冥其上鹹水蒸其下善生流腫轉相洿染凡¶
行海者稀無斯患此不可三也天生神聖當乘時¶
平亂康此民物今逆虜將滅海内垂定乃違必然¶
之圗尋至危之阻忽九州之固肆一朝之忿既非¶
<pb:KR2c0001_SBCK_010-39a>¶
社稷之重計又開闢以來所未嘗有斯誠羣僚所¶
以傾身側息食不甘味寢不安席者也選曹尚書¶
陸瑁上䟽曰北冦與國壤地連接茍有閒隙應機¶
而至夫所以為越海求馬曲意於淵者為赴目前¶
之急除腹心之疾也而更棄本追末捐近治逺忿¶
以改規激以動衆斯乃猾虜所願聞非大吳之至¶
計也又兵家之術以功役相疲勞逸相待得失之¶
閒所覺輙多且沓渚去淵道里尚逺今到其岸兵¶
勢三分使彊者進取次當守船又次運糧行人雖¶
多難得悉用加以單歩負糧經逺深入賊地多馬¶
邀截無常若淵徂詐與北未絶動衆之日脣齒相¶
<pb:KR2c0001_SBCK_010-39b>¶
濟若實孑然無所憑賴其畏怖逺迸或難卒滅後¶
天誅稽於朔野山虜承閒而起恐非萬安之長慮¶
也吳主未許瑁重上䟽曰夫兵革者固前代所以¶
誅㬥亂威四夷也然其役皆在姦雄已除天下無¶
事從容廟堂之上以餘議議之耳至於中夏鼎沸¶
九域盤互之時率須深根固本愛力惜費未有正¶
於此時舍近治逺以疲軍旅者也昔尉他叛逆僭¶
號稱帝于時天下乂安百姓康阜然漢文猶以逺¶
征不易告喻而已今凶桀未殄疆埸猶警未宜以¶
淵為先願陛下抑威任計暫寧六師潛神嘿規以¶
為後圗天下幸甚吳主乃止¶
<pb:KR2c0001_SBCK_010-40a>¶
景初元年秋七月公孫淵數對國中賔客出惡言¶
帝欲討之以荆州刺史河東毌丘儉爲幽州刺史¶
儉上䟽曰陛下即位已來未有可書吳蜀恃險未¶
可卒平聊可以此方無用之士克定遼東光祿大¶
夫衛臻曰儉所陳皆戰國細術非王者之事也吳¶
頻歳稱兵冦亂邊境而猶按甲飬士未果致討者¶
誠以百姓疲勞故也淵生長海表相承三世外撫¶
戎夷内脩戰射而儉欲以偏軍長驅朝至夕巻知¶
其妄矣帝不聽使儉率諸軍及鮮卑烏桓屯遼東¶
南界璽書徴淵淵遂發兵反逆儉於遼隧㑹天雨¶
十餘日遼水大漲儉與戰不利引軍還右北平淵¶
<pb:KR2c0001_SBCK_010-40b>¶
因自立為燕王改元紹漢置百官遣使假鮮卑單¶
于璽封拜邊民誘呼鮮卑以侵擾北方¶
二年春正月帝召司馬懿於長安使將兵四萬討¶
遼東議臣或以為四萬兵多役費難供帝曰四千¶
里征伐雖云用竒亦當任力不當稍計役費也帝¶
謂懿曰公孫淵將何計以待君對曰淵棄城豫走¶
上計也據遼東拒大軍其次也坐守襄平此成禽¶
耳帝曰然則三者何出對曰唯明智能審量彼我¶
乃豫有所割棄此既非淵所及又謂今往孤逺不¶
能支久必先拒遼水逺守襄平也帝曰還往㡬日¶
對曰往百日攻百日還百日以六十日為休息如¶
<pb:KR2c0001_SBCK_010-41a>¶
此一年足矣公孫淵聞之復遣使稱臣求救於吳¶
吳人欲戮其使羊衟曰不可是肆匹夫之怒而捐¶
覇王之計也不如因而厚之遣竒兵潛往以要其¶
成若魏伐不克而我軍逺赴是恩結遐夷義形萬¶
里若兵連不解首尾離隔則我虜其傍郡驅略而¶
歸亦足以致天之罰報雪曩事矣吳主曰善乃大¶
勒兵謂淵使曰請俟後問當從簡書必與弟同休¶
戚又曰司馬懿所向無前深為弟憂之帝問於護¶
軍將軍蔣濟曰孫權其救遼東乎濟曰彼知官備¶
已固利不可得深入則非力所及淺入則勞而無¶
獲權雖子弟在危猶將不動况異域之人兼以往¶
<pb:KR2c0001_SBCK_010-41b>¶
者之辱乎今所以外揚此聲者譎其行人疑之於¶
我我之不克冀其折節事已耳然沓渚之閒去淵¶
尚逺若大軍相守事不速决則權之淺規或得輕¶
兵掩襲未可測也　六月司馬懿軍至遼東公孫¶
淵使大將軍卑衍楊祚將歩騎數萬屯遼隧圍塹¶
二十餘里諸將欲擊之懿曰賊所以堅壁欲老吾¶
兵也今攻之正墮其計且賊大衆在此其巢窟空¶
虚直指襄平破之必矣乃多張旗幟欲出其南衍¶
等盡銳趣之懿潛濟水出其北直趣襄平衍等恐¶
引兵夜走諸軍追至首山淵復使衍等逆戰懿撃¶
大破之遂進圍襄平秋七月大霖雨遼水㬥漲運¶
<pb:KR2c0001_SBCK_010-42a>¶
船自遼口徑至城下雨月餘不止平地水數尺三¶
軍恐欲移營懿令軍中敢有言徙者斬都督令史¶
張静犯令斬之軍中乃定賊恃水樵牧自若諸將¶
欲取之懿皆不聼司馬陳珪曰昔攻上庸八部並¶
進晝夜不息故能一旬之半抜堅城斬孟達今者¶
逺來而更安緩愚竊惑焉懿曰孟達衆少而食支¶
一年將士四倍於達而糧不淹月以一月圖一年¶
安可不速以四擊一正令失半而克猶當為之是¶
以不計死傷與糧競也今賊衆我寡賊飢我飽水¶
雨乃爾功力不設雖當促之亦何所為自發京師¶
不憂賊攻但恐賊走今賊糧垂盡而圍落未合掠¶
<pb:KR2c0001_SBCK_010-42b>¶
其牛馬抄其樵采此故驅之走也夫兵者詭道善¶
因事變賊憑衆恃雨故雖飢困未肯束手當示無¶
能以安之取小利以驚之非計也朝廷聞師遇雨¶
咸欲罷兵帝曰司馬懿臨危制變禽淵可計日待¶
也雨霽懿乃合圍作土山地道楯櫓鉤衝晝夜攻¶
之矢石如雨淵窘急糧盡人相食死者甚多其將¶
楊祚等降八月淵使相國王建御史大夫柳甫請¶
解圍却兵當君臣面縳懿命斬之檄告淵曰楚鄭¶
列國而鄭伯猶肉袒牽羊迎之孤天子上公而建¶
等欲孤解圍退舍豈得禮邪二人老耄傳言失指¶
已相為斬之若意有未已可更遣年少有明决者¶
<pb:KR2c0001_SBCK_010-43a>¶
來淵復遣侍中衛演乞克日送任懿謂演曰軍事¶
大要有五能戰當戰不能戰當守不能守當走餘¶
二事惟有降與死耳汝不肯面縛此為决就死也¶
不須送任壬午襄平潰淵與子脩將數百騎突圍¶
東南走大兵急擊之斬淵父子於梁水之上懿既¶
入城誅其公卿以下及兵民七千餘人築為京觀¶
遼東帶方樂浪玄莬四郡皆平淵之將反也將軍¶
綸直賈範等苦諌淵皆殺之懿乃封直等之墓顯¶
其遺嗣釋淵叔父恭之囚中國人欲還舊鄉者恣¶
聼之遂班師初淵兄晃為恭任子在洛陽先淵未¶
反數陳其變欲令國家討淵及淵謀逆帝不忍市¶
<pb:KR2c0001_SBCK_010-43b>¶
斬欲就獄殺之廷尉髙柔上䟽曰臣竊聞晃先數¶
自歸陳淵禍萌雖為凶族原心可恕夫仲尼亮司¶
馬牛之憂祁奚明叔向之過在昔之羙義也臣以¶
為晃信有言宜貸其死茍自無言便當市斬今進¶
不赦其命退不彰其罪閉著囹圄使自引分四方¶
觀國或疑此舉也帝不聼竟遣使齎金屑飲晃及¶
其妻子賜以棺衣殯歛於宅¶
　　　明帝奢靡¶
魏明帝青龍三年　帝好土功既作許昌宫又治¶
洛陽宫起昭陽太極殿築總章觀髙十餘丈力役¶
不已農桑失業司空陳羣上䟽曰昔禹承唐虞之¶
<pb:KR2c0001_SBCK_010-44a>¶
盛猶卑宫室而惡衣服況今䘮亂之後人民至少¶
比漢文景之時不過一大郡加邊境有事將士勞¶
苦若有水旱之患國家之深憂也昔劉備自成都¶
至白水多作傳舍興費人役太祖知其疲民也今¶
中國勞力亦吳蜀之所願此安危之機也惟陛下¶
慮之帝答曰王業宫室亦宜並立滅賊之後但當¶
罷守禦耳豈可復興役邪是固君之職蕭何之大¶
略也羣曰昔漢祖唯與項羽争天下羽已滅宫室¶
燒焚是以蕭何建武庫太倉皆是要急然髙祖猶¶
非其壯麗今二虜未平誠不宜與古同也夫人之¶
所欲莫不有辭況乃天王莫之敢違前欲壊武庫¶
<pb:KR2c0001_SBCK_010-44b>¶
謂不可不壊也後欲置之謂不可不置也若必作¶
之固非臣下辭言所屈若少留神卓然回意亦非¶
臣下之所及也漢明帝欲起徳陽殿鍾離意諌即¶
用其言後乃復作之殿成謂羣臣曰鍾離尚書在¶
不得成此殿也夫王者豈憚一臣蓋為百姓也今¶
臣曽不能少凝聖聼不及意逺矣帝乃為之少有¶
減省帝耽于内寵婦官秩石擬百官之數自貴人¶
以下至掖庭灑掃者凡數千人選女子知書可付¶
信者六人以為女尚書使典省外奏事處當畫可¶
廷尉髙柔上䟽曰昔漢文惜十家之資不營小臺¶
之娛去病慮匈奴之害不遑治第之事況今所損¶
<pb:KR2c0001_SBCK_010-45a>¶
者非惟百金之費所憂者非徒北狄之患乎可粗¶
成見所營立以充朝宴之儀訖罷作者使得就農¶
二方平定復可徐興周禮天子后妃以下百二十¶
人嬪嬙之儀既已盛矣竊聞後庭之數或復過之¶
聖嗣不昌殆皆由此臣愚以爲可妙簡淑媛以備¶
内官之數其餘盡遣還家且以育精養神專靜爲¶
寳如此則螽斯之徴可庶而致矣帝報曰輙克昌¶
言佗復以聞帝又欲平北芒令於其上作臺觀望¶
見孟津衛尉辛毗諌曰天地之性髙髙下下今而¶
反之既非其理加以損費人功民不堪役且若九¶
河盈溢洪水爲害而丘陵皆夷將何以禦之帝乃¶
<pb:KR2c0001_SBCK_010-45b>¶
止少府楊阜上䟽曰陛下奉武皇帝開拓之大業¶
守文皇帝克終之元緒誠宜思齊往古聖賢之善¶
治揔觀季世放蕩之惡政曩使桓靈不廢髙祖之¶
灋度文景之恭儉太祖雖有神武於何所施而陛¶
下何由處斯尊哉今吳蜀未定軍旅在外諸所繕¶
治惟陛下務從約節帝優詔答之阜復上䟽曰堯¶
尚茅茨而萬國安其居禹卑宫室而天下樂其業¶
及至殷周或堂崇三尺度以九筵耳桀作琁室象¶
廊紂為傾宫鹿臺以䘮其社稷楚靈以築章華而¶
身受禍秦始皇作阿房二世而滅夫不度萬民之¶
力以從耳目之欲未有不亡者也陛下當以堯舜¶
<pb:KR2c0001_SBCK_010-46a>¶
禹湯文武為灋則夏桀殷紂楚靈秦皇為深誡而¶
乃自暇自逸惟宫臺是飾必有顚覆危亡之禍矣¶
君作元首臣為股肱存亡一體得失同之臣雖駑¶
怯敢忘爭臣之義言不切至不足以感寤陛下陛¶
下不察臣言恐皇祖烈考之祚墜于地使臣身死¶
有補萬一則死之日猶生之年也謹叩棺沐浴伏¶
俟重誅奏御帝感其忠言手筆詔答帝嘗著帽被¶
縹綾半袖阜問帝曰此於禮何灋服也帝黙然不¶
答自是不灋服不以見阜阜又上䟽欲省宫人諸¶
不見幸者乃召御府吏問後宫人數吏守舊令對¶
曰禁密不得宣露阜怒杖吏一百數之曰國家不¶
<pb:KR2c0001_SBCK_010-46b>¶
與九卿為宻反與小吏為宻乎帝愈嚴憚之散騎¶
常侍蔣濟上䟽曰昔句踐養胎以待用昭王恤病¶
以雪仇故能以弱燕服彊齊羸越滅勁吳今二敵¶
彊盛當身不除百世之責也以陛下聖明神武之¶
略舍其緩者専心討賊臣以為無難矣中書侍郎¶
東萊王基上䟽曰臣聞古人以水喻民曰水所以¶
載舟亦所以覆舟顔淵云東野子之御馬力盡矣¶
而求進不已殆將敗矣今事役勞苦男女離曠願¶
陛下深察東野之敝留意舟水之喻息犇駟於未¶
盡節力役於未困昔漢有天下至孝文時唯有同¶
姓諸侯而賈誼憂之曰置火積薪之下而寢其上¶
<pb:KR2c0001_SBCK_010-47a>¶
因謂之安今冦賊未殄猛將擁兵檢之則無以應¶
敵久之則難以遺後當盛明之世不務以除患若¶
子孫不競社稷之憂也使賈誼復起必深切於曩¶
時矣帝皆不聼殿中監督役擅收蘭臺令史右僕¶
射衛臻奏案之詔曰殿舍不成吾所留心卿推之¶
何也臻曰古制侵官之法非惡其勤事也誠以所¶
益者小所墮者大也臣毎察校事類皆如此若又¶
縱之懼羣司將遂越職以至陵夷尚書涿郡孫禮¶
固請罷役帝詔曰欽納讜言促遣民作監作者復¶
奏留一月有所成訖禮徑至作所不復重奏稱詔¶
罷民帝竒其意而不責帝雖不能盡用羣臣直諌¶
<pb:KR2c0001_SBCK_010-47b>¶
之言然皆優容之秋七月洛陽崇華殿災帝問侍¶
中領太史令泰山髙堂隆曰此何咎也於禮寧有¶
祈禳之義乎對曰易傳曰上不儉下不節孽火燒¶
其室又曰君髙其臺天火為災此人君務飾宫室¶
不知百姓空竭故天應之以旱火從髙殿起也詔¶
問隆吾聞漢武帝時柏梁災而大起宫殿以厭之¶
其義云何對曰夷越之巫所為非聖賢之明訓也¶
五行志曰柏梁災其後有江充巫蠱事如志之言¶
越巫建章無所厭也今宜罷散民役宫室之制務¶
從約節清埽所災之處不敢於此有所立作則萐¶
莆嘉禾必生此地若乃疲民之力竭民之財非所¶
<pb:KR2c0001_SBCK_010-48a>¶
以致符瑞而懐逺人也　秋八月詔復立崇華殿¶
更名曰九龍通引榖水過九龍殿前為玉井綺欄¶
蟾蜍含受神龍吐出使博士扶風馬鈞作司南車¶
水轉百戯陵霄闕始構有鵲巢其上帝以問髙堂¶
隆對曰詩曰惟鵲有巢惟鳩居之今興宫室起陵¶
霄闕而鵲巢之此宫未成身不得居之象也天意¶
若曰宫室未成將有他姓制御之斯乃上天之戒¶
也夫天道無親惟與善人太戊武丁覩災竦懼故¶
天降之福今若休罷百役増崇徳政則三王可四¶
五帝可六豈惟商宗轉禍為福而已哉帝為之動¶
容帝性嚴急其督修宫室有稽限者帝親召問言¶
<pb:KR2c0001_SBCK_010-48b>¶
猶在口身首已分散騎常侍領祕書監王肅上䟽¶
曰今宫室未就見作者三四萬人九龍可以安聖¶
體其内足以列六宫惟泰極已前功夫尚大願陛¶
下取常食禀之士非急要者之用選其丁壯擇留¶
萬人使一朞而更之咸知息代有日則莫不恱以¶
即事勞而不怨矣計一歳有三百六十萬夫亦不¶
為少當一歳成者聼且三年分遣其餘使皆即農¶
無窮之計也夫信之於民國家大寳也前車駕當¶
幸洛陽發民為營有司命以營成而罷既成又利¶
其功力不以時遣有司徒營目前之利不顧經國¶
之體臣愚以為自今已後儻復使民宜明其令使¶
<pb:KR2c0001_SBCK_010-49a>¶
必如期以次有事寧使更發無或失信凡陛下臨¶
時之所行刑皆有罪之吏宜死之人也然衆庶不¶
知謂為倉卒故願陛下下之於吏而㬥其罪鈞其¶
死也無使汙于宫掖而為逺近所疑且人命至重¶
難生易殺氣絶而不續者也是以聖賢重之昔漢¶
文帝欲殺犯蹕者廷尉張釋之曰方其時上使誅¶
之則已今下廷尉廷尉天下之平不可傾也臣以¶
為大失其義非忠臣所宜陳也廷尉者天子之吏¶
也猶不可以失平而天子之身反可以惑謬乎斯¶
重於為已而輕於為君不忠之甚也不可不察¶
四年冬十月甲申有星孛于大辰又孛于東方髙¶
<pb:KR2c0001_SBCK_010-49b>¶
堂隆上䟽曰凡帝王徙都立邑皆先定天地社稷¶
之位敬恭以奉之將營宫室則宗廟為先廏庫為¶
次居室為後今圜丘方澤南北郊明堂社稷神位¶
未定宗廟之制又未如禮而崇飾居室士民失業¶
外人咸云宫人之用與軍國之費略齊民不堪命¶
皆有怨怒書曰天聰明自我民聰明天明畏自我¶
民明威言天之賞罰隨民言順民心也夫采掾卑¶
宫唐虞大禹之所以垂皇風也玉臺瓊室夏癸商¶
辛之所以犯昊天也今宫室過盛天彗章灼斯乃¶
慈父懇切之訓當崇孝子祗聳之禮不宜有忽以¶
重天怒隆數切諌帝頗不恱侍中盧毓進曰臣聞¶
<pb:KR2c0001_SBCK_010-50a>¶
君明則臣直古之聖王惟恐不聞其過此乃臣等¶
所以不及隆也帝乃解毓植之子也¶
景初元年徙長安鍾簴橐佗銅人承露盤於洛陽¶
盤折聲聞數十里銅人重不可致留于霸城大發¶
銅鑄銅人二號曰翁仲列坐於司馬門外又鑄黄¶
龍鳯凰各一龍髙四丈鳯髙三丈餘置内殿前起¶
土山於芳林園西北陬使公卿羣僚皆負土樹松¶
竹雜木善草於其上捕山禽雜獸致其中司徒軍¶
議掾董尋上䟽諌曰臣聞古之直士盡言於國不¶
避死亡故周昌比髙祖於桀紂劉輔譬趙后於人¶
婢天生忠直雖白刃沸湯往而不顧者誠為時主¶
<pb:KR2c0001_SBCK_010-50b>¶
愛惜天下也建安以來野戰死亡或門殫户盡雖¶
有存者遺孤老弱若今宫室狹小當廣大之猶宜¶
隨時不妨農務況乃作無益之物黄龍鳯凰九龍¶
承露盤此皆聖明之所不興也其功三倍於殿舍¶
陛下既尊羣臣顯以冠冕被以文綉載以華輿所¶
以異於小人而使穿方舉土面目垢黒沾體塗足¶
衣冠了鳥毁國之光以崇無益甚非謂也孔子曰¶
君使臣以禮臣事君以忠無忠無禮國何以立臣¶
知言出必死而臣自比於牛之一毛生既無益死¶
亦何損秉筆流涕心與世辭臣有八子臣死之後¶
累陛下矣將奏沐浴以待命帝曰董尋不畏死邪¶
<pb:KR2c0001_SBCK_010-51a>¶
主者奏收尋有詔勿問髙堂隆上䟽曰今之小人¶
好說秦漢之奢靡以蕩聖心求取亡國不度之器¶
勞役費損以傷徳政非所以興禮樂之和保神明¶
之休也帝不聽隆又上書曰昔洪水滔天二十二¶
載堯舜君臣南面而已今無若時之急而使公卿¶
大夫並與厮徒共供事役聞之四夷非嘉聲也垂¶
之竹帛非令名也今吳蜀二賊非徒白地小虜聚¶
邑之冦乃僭號稱帝欲與中國爭衡今若有人來¶
告權禪並脩徳政輕省租賦動咨耆賢事遵禮度¶
陛下聞之豈不惕然惡其如此以爲難卒討滅而¶
爲國憂乎若使告者曰彼二賊並爲無道崇侈無¶
<pb:KR2c0001_SBCK_010-51b>¶
度役其士民重其賦斂下不堪命吁嗟日甚陛下¶
聞之豈不幸彼疲敝而取之不難乎茍如此則可¶
易心而度事義之數亦不逺矣亡國之主自謂不¶
亡然後至於亡賢聖之君自謂亡然後至於不亡¶
今天下彫敝民無儋石之儲國無終年之畜外有¶
彊敵六軍㬥邊内興土功州郡騷動若有冦警則¶
臣懼版築之士不能投命虜庭矣又將吏奉禄稍¶
見折減方之於昔五分居一諸受休者又絶禀賜¶
不應輸者今皆出半此為官入兼多於舊其所出¶
與參少於昔而度支經用更毎不足牛肉小賦前¶
後相繼反而推之凡此諸費必有所在且夫祿賜¶
<pb:KR2c0001_SBCK_010-52a>¶
榖帛人主所以惠飬吏民而為之司命者也若今¶
有廢是奪其命矣既得之而又失之此生怨之府¶
也帝覽之謂中書監令曰觀隆此奏使朕懼哉尚¶
書衛覬上䟽曰今議者多好恱耳其言政治則比¶
陛下於堯舜其言征伐則比二虜於貍䑕臣以為¶
不然四海之内分而為三羣士陳力各為其主是¶
與六國分治無以為異也當今千里無煙遺民困¶
苦陛下不善留意將遂凋敝難可復振武皇帝之¶
時後宫食不過一肉衣不用錦繡茵蓐不縁飾器¶
物無丹漆用能平定天下遺福子孫此皆陛下之¶
所覽也當今之務宜君臣上下計校府庫量入為¶
<pb:KR2c0001_SBCK_010-52b>¶
出猶恐不及而工役不輟侈靡日崇帑藏日竭昔¶
漢武信神仙之道謂當得雲表之露以餐玉屑故¶
立僊掌以承髙露陛下通明毎所非笑漢武有求¶
於露而猶尚見非陛下無求於露而空設之不益¶
於好而糜費功夫誠皆聖慮所宜裁制也時有詔¶
録奪士女前已嫁為吏民妻者還以配士聼以生¶
口自贖又簡選其有姿色者内之掖庭太子舍人¶
沛國張茂上書諫曰陛下天之子也百姓吏民亦¶
陛下子也今奪彼以與此亦無以異於奪兄之妻¶
妻弟也於父母之恩偏矣又詔書聼得以生口年¶
紀顔色與妻相當者自代故富者則傾家盡産貧¶
<pb:KR2c0001_SBCK_010-53a>¶
者舉假貣貰貴買生口以贖其妻縣官以配士為¶
名而實内之掖庭其醜惡乃出與士得婦者未必¶
喜而失妻者必有憂或窮或愁皆不得志夫君有¶
天下而不得萬姓之懽心者鮮不危殆且軍師在¶
外數十萬人一日之費非徒千金舉天下之賦以¶
奉此役猶將不給況復有宫庭非員無録之女椒¶
房母后之家賞賜横與内外交引其費半軍昔漢¶
武帝掘地為海封土為山賴是時天下為一莫敢¶
與爭者耳自衰亂以來四五十載馬不捨鞍士不¶
釋甲彊冦在疆圗危魏室陛下不戰戰業業念崇¶
節約而乃奢靡是務中尚方作玩弄之物後園建¶
<pb:KR2c0001_SBCK_010-53b>¶
承露之盤斯誠快耳目之觀然亦足以騁冦讎之¶
心矣惜乎舍堯舜之節儉而為漢武之侈事臣竊¶
為陛下不取也帝不聼髙堂隆疾篤口占上疏曰¶
曽子有言曰人之將死其言也善臣寢疾有増無¶
損常恐奄忽忠𣢾不昭臣之丹誠願陛下少垂省¶
覽臣觀三代之有天下聖賢相承厯數百載尺土¶
莫非其有一民莫非其臣然癸辛之徒縱心極欲¶
皇天震怒宗國為墟紂梟白旗桀放鳴條天子之¶
尊湯武有之豈伊異人皆明王之胄也黄初之際¶
天兆其戒異類之鳥育長燕巢口爪胷赤此魏室¶
之大異也宜防鷹揚之臣於蕭牆之内可選諸王¶
<pb:KR2c0001_SBCK_010-54a>¶
使君國典兵往往碁跱鎮撫皇畿翼亮帝室夫皇¶
天無親惟徳是輔民詠徳政則延期過厯下有怨¶
歎則輟録授能由此觀之天下乃天下之天下非¶
獨陛下之天下也帝手詔深慰勞之未㡬而卒¶
陳夀評曰髙堂隆學業脩明志存匡君因變陳戒¶
發於懇誠忠矣哉及至必改正朔俾魏祖虞所謂¶
意過其通者與¶
　　　司馬懿誅曹爽¶
魏明帝景初二年　初太祖為魏公以贊令劉放¶
参軍事孫資皆為祕書郎文帝即位更命祕書曰¶
中書以放為監資為令遂掌機宻帝即位尤見寵¶
<pb:KR2c0001_SBCK_010-54b>¶
任皆加侍中光禄太夫封本縣侯是時帝親覽萬¶
機數興軍旅腹心之任皆二人管之毎有大事朝¶
臣㑹議常令決其是非擇而行之中護軍蔣濟上¶
䟽曰臣聞大臣太重者國危左右太親者身蔽古¶
之至戒也往者大臣秉事外内扇動陛下卓然自¶
覽萬機莫不祗肅夫大臣非不忠也然威權在下¶
則衆心慢上埶之常也陛下既已察之於大臣願¶
無忘之於左右左右忠正逺慮未必賢於大臣至¶
於便辟取合或能工之今外所言輙云中書雖使¶
恭慎不敢外交但有此名猶惑世俗況實握事要¶
日在目前儻因疲倦之間有所割制衆臣見其能¶
<pb:KR2c0001_SBCK_010-55a>¶
推移於事即亦因時而向之一有此端私招朋援¶
臧否毁譽必有所興功負賞罰必有所易直道而¶
上者或壅曲附左右者反達因微而入縁形而出¶
意所狎信不復猜覺此宜聖智所當早聞外以經¶
意則形際自見或恐朝臣畏言不合而受左右之¶
怨莫適以聞臣竊亮陛下潛神默思公聼並觀若¶
事有未盡於理而物有未周於用將改曲易調逺¶
與黄唐角功近昭武文之績豈牽近習而已哉然¶
人君不可悉任天下之事必當有所付若委之一¶
臣自非周公旦之忠管夷吾之公則有弄機敗官¶
之敝當今柱石之士雖少至於行稱一州智效一¶
<pb:KR2c0001_SBCK_010-55b>¶
官忠信竭命各奉其職可並驅䇿不使聖明之朝¶
有専吏之名也帝不聼及寢疾深念後事乃以武¶
帝子燕王宇為大將軍與領軍將軍夏侯獻武衛¶
將軍曹爽屯騎校尉曹肇驍騎將軍秦朗等對輔¶
政爽真之子肇休之子也帝少與燕王宇善故以¶
後事屬之劉放孫資乆典機任獻肇心内不平殿¶
中有鷄棲樹二人相謂曰此亦久矣其能復幾放¶
資懼有後害隂圖間之燕王性恭良陳誠固辭帝¶
引放資入卧内問曰燕王正爾為對曰燕王實自¶
知不堪大任故耳帝曰誰可任者時惟曹爽獨在¶
帝側放資因薦爽且言宜召司馬懿與相參帝曰¶
<pb:KR2c0001_SBCK_010-56a>¶
爽堪其事不爽流汗不能對放躡其足耳之曰臣¶
以死奉社稷帝從放資言欲用爽懿既而中變敕¶
停前命放資復入見說帝帝又從之放曰宜為手¶
詔帝曰我困篤不能放即上牀執帝手强作之遂¶
齎出大言曰有詔免燕王宇等官不得停省中皆¶
流涕而出甲申以曹爽為大將軍帝嫌爽才弱復¶
拜尚書孫禮為大將軍長史以佐之是時司馬懿¶
在汲帝令給使辟邪齎手詔召之先是燕王為帝¶
畫計以為闗中事重宜遣懿便道自軹闗西還長¶
安事已施行懿斯須得二詔前後相違疑京師有¶
變乃疾驅入朝¶
<pb:KR2c0001_SBCK_010-56b>¶
三年春正月懿至入見帝執其手曰吾以後事屬¶
君君與曹爽輔少子死乃可忍吾忍死待君得相¶
見無所復恨矣乃召齊秦二王以示懿别指齊王¶
芳謂懿曰此是也君諦視之勿誤也又教齊王令¶
前抱懿頸懿頓首流涕是日立齊王爲皇太子帝¶
尋殂　孫盛論曰聞之長老魏明帝天姿秀出立¶
髪垂地口吃少言而沈毅好斷初諸公受遺輔導¶
帝皆以方任處之政自己出優禮大臣開容善直¶
雖犯顔極諌無所摧戮其君人之量如此之偉也¶
然不思建徳垂風不固維城之基至使大權偏據¶
社稷無衛悲夫　太子即位年八歳大赦尊皇后¶
<pb:KR2c0001_SBCK_010-57a>¶
曰皇太后加曹爽司馬懿侍中假節鉞都督中外¶
諸軍録尚書事諸所興作宫室之役皆以遺詔罷¶
之爽懿各領兵三千人更宿殿内爽以懿年位素¶
髙常父事之毎事諮訪不敢専行初并州刺史東¶
平畢軌及鄧颺李勝何晏丁謐皆有才名而急於¶
富貴趨時附埶明帝惡其浮華皆抑而不用曹爽¶
素與親善及輔政驟加引擢以為腹心晏進之孫¶
謐斐之子也晏等咸共推戴爽以為重權不可委¶
之於人丁謐為爽畫策使爽白天子發詔轉司馬¶
懿為太傅外以名號尊之内欲令尚書奏事先來¶
由已得制其輕重也爽從之二月丁丑以司馬懿¶
<pb:KR2c0001_SBCK_010-57b>¶
為太傅以爽弟羲為中領軍訓為武衛將軍彦為¶
散騎常侍侍講其餘諸弟皆以列侯侍從出入禁¶
闥貴寵莫盛焉爽事太傅禮貌雖存而諸所興造¶
希復由之爽徙吏部尚書盧毓為僕射而以何晏¶
代之以鄧颺丁謐為尚書畢軌為司隷校尉晏等¶
依埶用事附㑹者升進違忤者罷退内外望風莫¶
敢忤㫖黄門侍郎傅嘏謂爽弟羲曰何平叔外靜¶
而内躁銛巧好利不念務本吾恐必先惑子兄弟¶
仁人將逺而朝政廢矣晏等遂與嘏不平因微事¶
免嘏官又出盧毓為廷尉畢軌復枉奏毓免官衆¶
論多訟之乃復以為光禄勲孫禮亮直不撓爽心¶
<pb:KR2c0001_SBCK_010-58a>¶
不便出為揚州刺史¶
邵陵厲公正始四年冬十一月宗室曹冏上書曰¶
古之王者必建同姓以明親親必樹異姓以明賢¶
賢親親之道専用則其漸也微弱賢賢之道偏任¶
則其敝也刼奪先聖知其然也故博求親疎而並¶
用之故能保其社稷厯紀長乆今魏尊尊之灋雖¶
明親親之道未備或任而不重或釋而不任臣竊¶
惟此寑不安席謹撰合所聞論其成敗曰昔夏商¶
周厯世數十而秦二世而亡何則三代之君與天¶
下共其民故天下同其憂秦王獨制其民故傾危¶
而莫救也秦觀周之敝以為小弱見奪於是廢五¶
<pb:KR2c0001_SBCK_010-58b>¶
等之爵立郡縣之官内無宗子以自毗輔外無諸¶
侯以為藩衛譬猶芟刈股肱獨任胷腹觀者為之¶
寒心而始皇晏然自以為子孫帝王萬世之業也¶
豈不悖哉故漢祖奮三尺之劒驅烏集之衆五年¶
之中遂成帝業何則伐深根者難為功摧枯朽者¶
易為力理埶然也漢監秦之失封殖子弟及諸吕¶
擅權圗危劉氏而天下所以不傾動者徒以諸侯¶
彊大磐石膠固故也然髙祖封建地過古制故賈¶
誼以為欲天下之治安莫若衆建諸侯而少其力¶
文帝不從至於孝景猥用鼂錯之計削黜諸侯遂¶
有七國之患蓋兆發髙帝釁鍾文景由地之過制¶
<pb:KR2c0001_SBCK_010-59a>¶
急之不漸故也所謂末大必折尾大難掉尾同於¶
體猶或不從況乎非體之尾其可掉哉武帝從主¶
父之䇿下推恩之令自是之後遂以陵夷子孫微¶
弱衣食租稅不預政事至于哀平王氏秉權假周¶
公之事而為田常之亂宗室王侯或乃為之符命¶
頌莽恩徳豈不哀哉由斯言之非宗子獨忠孝於¶
惠文之間而叛逆於哀平之際也徒權輕埶弱不¶
能有定耳賴光武皇帝挺不世之姿擒王莽於已¶
成紹漢嗣於既絶斯豈非宗子之力也而曽不監¶
秦之失䇿襲周之舊制至于桓靈閹宦用事君孤¶
立於上臣弄權於下由是天下鼎沸姦宄並爭宗¶
<pb:KR2c0001_SBCK_010-59b>¶
廟焚為灰燼宫室變為榛藪太祖皇帝龍飛鳯翔¶
掃除凶逆大魏之興于今二十有四年矣觀五代¶
之存亡而不用其長䇿覩前車之傾覆而不改於¶
轍迹子弟王空虚之地君有不使之民宗室竄於¶
閭閻不聞邦國之政權均匹夫埶齊凡庶内無深¶
根不抜之固外無磐石宗盟之助非所以安社稷¶
為萬世之業也且今之州牧郡守古之方伯諸侯¶
皆跨有千里之土兼軍武之任或比國數人或兄¶
弟並據而宗室子弟曽無一人間厠其間與相維¶
制非所以彊幹弱枝備萬一之虞也今之用賢或¶
超為名都之主或為偏師之帥而宗室有文者必¶
<pb:KR2c0001_SBCK_010-60a>¶
限小縣之宰有武者必致百人之上非所以勸進¶
賢能褒異宗室之禮也語曰百足之蟲至死不僵¶
以其扶之者衆也此言雖小可以譬大是以聖王¶
安不忘危存不忘亡故天下有變而無傾危之患¶
矣冏冀以此論感寤曹爽爽不能用¶
八年二月日有食之時尚書何晏等朋附曹爽好¶
變改灋度太尉蔣濟上䟽曰昔大舜佐治戒在比¶
周周公輔政慎於其朋夫為國灋度惟命世大才¶
乃能張其綱維以垂于後豈中下之吏所宜改易¶
哉終無益於治適足傷民宜使文武之臣各守其¶
職率以清平則和氣祥瑞可感而致也　大將軍¶
<pb:KR2c0001_SBCK_010-60b>¶
爽用何晏鄧颺丁謐之謀遷太后於永寧宫専擅¶
朝政多樹親黨屢改制度太傅懿不能禁與爽有¶
隙五月懿始稱疾不與政事¶
九年大將軍爽驕奢無度飲食衣服擬於乘輿尚¶
方珍玩充牣其家又私取先帝才人以為伎樂作¶
窟室綺䟽四周數與其黨何晏等縱酒其中弟羲¶
深以為憂數涕泣諫止之爽不聼爽兄弟數俱出¶
遊司農沛國桓範謂曰揔萬機典禁兵不宜竝出¶
若有閉城門誰復内入者爽曰誰敢爾邪初清河¶
平原争界八年不能决冀州刺史孫禮請天府所¶
藏烈祖封平原時圗以决之爽信清河之訴云圗¶
<pb:KR2c0001_SBCK_010-61a>¶
不可用禮上䟽自辨辭頗剛&KR0704;爽大怒劾禮怨望¶
結刑五歳久之復為并州刺史往見太傅懿有忿¶
色而無言懿曰卿得并州少邪恚理分界失分乎¶
禮曰何明公言之乖也禮雖不徳豈以官位往事¶
為意邪本謂明公齊蹤伊吕匡輔魏室上報明帝¶
之託下建萬世之勲今社稷將危天下兇兇此禮¶
之所以不恱也因涕泣横流懿曰且止忍不可忍¶
冬河南尹李勝出為荆州刺史過辭太傅懿懿令¶
兩婢侍持衣衣落指口言渴婢進粥懿不持杯而¶
飲粥皆流出霑胸勝曰衆情謂明公舊風發動何¶
意尊體乃爾懿使聲氣纔屬說年老枕疾死在旦¶
<pb:KR2c0001_SBCK_010-61b>¶
夕君當屈并州并州近邊好為之備恐不復相見¶
以子師昭兄弟為託勝曰當還忝本州非并州懿¶
乃錯亂其辭曰君方到并州勝復曰當忝荆州懿¶
曰年老意荒不解君言今還為本州盛徳壯烈好¶
建功勲勝退告爽曰司馬公尸居餘氣形神已離¶
不足慮矣他日又向爽等垂泣曰太傅病不可復¶
濟令人愴然故爽等不復設備何晏聞平原管輅¶
明於術數請與相見十二月丙戌輅往詣晏晏與¶
之論易時鄧颺在坐謂輅曰君自謂善易而語初¶
不及易中辭義何也輅曰夫善易者不言易也晏¶
含笑贊之曰可謂要言不煩也因謂輅曰試為作¶
<pb:KR2c0001_SBCK_010-62a>¶
一卦知位當至三公不又問連夢見青蠅數十來¶
集鼻上驅之不去何也輅曰昔元凱輔舜周公佐¶
周皆以和惠謙恭享有多福此非卜筮所能明也¶
今君侯位尊埶重而懐徳者鮮畏威者衆殆非小¶
心求福之道也又鼻者天中之山髙而不危所以¶
長守貴今青蠅臭惡而集之位峻者顚輕豪者亡¶
不可不深思也願君侯裒多益寡非禮不履然後¶
三公可至青蠅可驅也颺曰此老生之常譚輅曰¶
夫老生者見不生常譚者見不譚輅還邑舍具以¶
語其舅舅責輅言太切至輅曰與死人語何所畏¶
邪舅大怒以輅為狂　太傅懿隂與其子中護軍¶
<pb:KR2c0001_SBCK_010-62b>¶
師散騎常侍昭謀誅曹爽¶
嘉平元年春正月甲午帝謁髙平陵大將軍爽與¶
弟中領軍羲武衛將軍訓散騎常侍彦皆從太傅¶
懿以皇太后令閉諸城門勒兵據武庫授兵出屯¶
洛水浮橋召司徒髙柔假節行大將軍事據爽營¶
太僕王觀行中領軍事據羲營因奏爽罪惡於帝¶
曰臣昔從遼東還先帝詔陛下秦王及臣升御床¶
把臣臂深以後事爲念臣言太祖髙祖亦屬臣以¶
後事此自陛下所見無所憂苦萬一有不如意臣¶
當以死奉明詔今大將軍爽背棄顧命敗亂國典¶
内則僭擬外則專權破壞諸營盡據禁兵羣官要¶
<pb:KR2c0001_SBCK_010-63a>¶
職皆置所親殿中宿衛易以私人根據槃互縱恣¶
日甚又以黄門張當為都監伺察至尊離間二宫¶
傷害骨肉天下洶洶人懐危懼陛下便為寄坐豈¶
得乆安此非先帝詔陛下及臣升御牀之本意也¶
臣雖朽邁敢忘往言太尉臣濟等皆以爽為有無¶
君之心兄弟不宜典兵宿衛奏永寧宫皇太后令¶
敕臣如奏施行臣輙敕主者及黄門令罷爽羲訓¶
吏兵以候就第不得逗留以稽車駕敢有稽留便¶
以軍法從事臣輙力疾將兵屯洛水浮橋伺察非¶
常爽得懿奏事不通廹窘不知所為留車駕宿伊¶
水南伐木為鹿角發屯田兵數千人以為衛懿使¶
<pb:KR2c0001_SBCK_010-63b>¶
侍中髙陽許允及尚書陳泰説爽宜早自歸罪又¶
使爽所信殿中校尉尹大目謂爽唯免官而已以¶
洛水為誓泰羣之子也初爽以桓範卿里老宿於¶
九卿中特禮之然不甚親也及懿起兵以太后令¶
召範欲使行中領軍範欲應命其子止之曰車駕¶
在外不如南出範乃出至平昌城門城門已閉門¶
候司蕃故範舉吏也範舉手中版以示之矯曰有¶
詔召我卿促開門蕃欲求見詔書範呵之曰卿非¶
我故吏邪何以敢爾乃開之範出城顧謂蕃曰太¶
傅圗逆卿從我去蕃徒行不能及遂避側懿謂蔣¶
濟曰智囊往矣濟曰範則智矣然駑馬戀棧豆爽¶
<pb:KR2c0001_SBCK_010-64a>¶
必不能用也範至勸爽兄弟以天子詣許昌發四¶
方兵以自輔爽疑未決範謂羲曰此事昭然卿用¶
讀書何為邪於今日卿等門户求貧賤復可得乎¶
且匹夫質一人尚欲望活卿與天子相隨令於天¶
下誰敢不應也俱不言範又謂羲曰卿别營近在¶
闕南洛陽典農治在城外呼召如意今詣許昌不¶
過中宿許昌别庫足相被假所憂當在榖食而大¶
司農印章在我身羲兄弟黙然不從自甲夜至五¶
鼓爽乃投刀於地曰我亦不失作富家翁範哭曰¶
曹子丹佳人生汝兄弟㹠犢耳何圗今日坐汝等¶
族滅也爽乃通懿奏事白帝下詔免已官奉帝還¶
<pb:KR2c0001_SBCK_010-64b>¶
宫爽兄弟歸家懿發洛陽吏卒圍守之四角作髙¶
樓令人在樓上察視爽兄弟舉動爽挾彈到後園¶
中樓上人便唱言故大將軍東南行爽愁悶不知¶
為計戊戌有司奏黄門張當私以所擇才人與爽¶
疑有姦收當付廷尉考實辭云爽與尚書何晏鄧¶
颺丁謐司隷校尉畢軌荆州刺史李勝等隂謀反¶
逆須三月中發於是收爽羲訓晏颺謐軌勝并桓¶
範皆下獄劾以大逆不道與張當俱夷三族初爽¶
之出也司馬魯芝留在府聞有變將營騎斫津門¶
出赴爽及爽解印綬將出主簿楊綜止之曰公挾¶
主握權捨此以至東市乎有司奏收芝綜治罪太¶
<pb:KR2c0001_SBCK_010-65a>¶
傅懿曰彼各為其主也宥之頃之以芝為御史中¶
丞綜為尚書郎魯芝將出呼參軍辛敞欲與俱去¶
敞毗之子也其姊憲英為太常羊耽妻敞與之謀¶
曰天子在外太傅閉城門人云將不利國家於事¶
可得爾乎憲英曰以吾度之太傅此舉不過以誅¶
曹爽耳敞曰然則事就乎憲英曰得無殆就爽之¶
才非太傅之偶也敞曰然則敞可以無出乎憲英¶
曰安可以不出職守人之大義也凡人在難猶或¶
䘏之為人執鞭而棄其事不祥莫大焉且為人任¶
為人死親昵之職也從衆而已敞遂出事定之後¶
敞歎曰吾不謀於姊㡬不獲於義先是爽辟王沈¶
<pb:KR2c0001_SBCK_010-65b>¶
及泰山羊祜沈勸祜應命祜曰委質事人復何容¶
易沈遂行及爽敗沈以故吏免乃謂祜曰吾不忘¶
卿前語祜曰此非始慮所及也爽從弟文叔妻夏¶
侯令女早寡而無子其父文寧欲嫁之令女刀截¶
兩耳以自誓居常依爽爽誅其家上書絶昏强迎¶
以歸復將嫁之令女竊入寑室引刀自斷其鼻其¶
家驚惋謂之曰人生世間如輕塵棲弱草耳何至¶
自苦乃爾且夫家夷滅已盡守此欲誰為哉令女¶
曰吾聞仁者不以盛衰改節義者不以存亡易心¶
曹氏前盛之時尚欲保終況今衰亡何忍棄之此¶
禽獸之行吾豈為乎司馬懿聞而賢之聼使乞子¶
<pb:KR2c0001_SBCK_010-66a>¶
字飬為曹氏後何晏等方用事自以為一時才傑¶
人莫能及晏嘗為名士品目曰唯深也故能通天¶
下之志夏侯泰初是也唯㡬也故能成天下之務¶
司馬子元是也惟神也不疾而速不行而至吾聞¶
其語未見其人蓋欲以神況諸己也選部郎劉陶¶
曄之子也少有口辯鄧颺之徒稱之以為伊吕陶¶
嘗謂傳玄曰仲尼不聖何以知之智者於羣愚如¶
弄一丸於掌中而不能得天下何以為聖玄不復¶
難但語之曰天下之變無常也今見卿窮及曹爽¶
敗陶退居里舍乃謝其言之過管輅之舅謂輅曰¶
爾前何以知何鄧之敗輅曰鄧之行歩䈥不束骨¶
<pb:KR2c0001_SBCK_010-66b>¶
脉不制肉起立傾倚若無手足此爲鬼躁何之視¶
候則魂不守宅血不華色精爽煙浮容若槁木此¶
爲鬼幽二者皆非遐福之象也何晏性自喜粉白¶
不去手行歩顧影尤好老莊之書與夏侯玄荀粲¶
及山陽王弼之徒競爲清談祖尚虚無謂六經爲¶
聖人糟粕由是天下士大夫爭慕效之遂成風流¶
不可復制焉¶
　　　吳易太子¶
魏邵陵厲公正始二年五月吳太子登卒¶
三年春正月吳主立其子和爲太子　八月吳主¶
封子覇爲魯王覇和母弟也寵愛崇特與和無殊¶
<pb:KR2c0001_SBCK_010-67a>¶
尚書僕射是儀領魯王傅上䟽諌曰臣竊以魯王¶
天挺懿徳兼資文武當今之宜宜鎮四方為國藩¶
輔宣揚徳羙廣耀威靈乃國家之良規海内所瞻¶
望且二宫宜有降殺以正上下之序明教化之本¶
書三四上吳主不聼¶
六年春正月吳太子和與魯王同宫禮秩如一羣¶
臣多以為言吳主乃命分宫别僚二子由是有隙¶
衛將軍全琮遣其子寄事魯王以書告丞相陸遜¶
遜報曰子弟茍有才不憂不用不宜私出以要榮¶
利若其不佳終為取禍且聞二宫勢敵必有彼此¶
此古人之厚忌也寄果阿附魯王輕為交(御名/太上)遜書¶
<pb:KR2c0001_SBCK_010-67b>¶
與琮曰卿不師日磾而宿留阿寄終為足下門户¶
致禍矣行既不納遜言更以致隙魯王曲意交結¶
當時名士偏將軍朱績以膽力稱王自至其廨就¶
之坐欲與結好績下地住立辭而不當績然之子¶
也於是自侍御賓客造為二端仇黨疑貳滋延大¶
臣舉國中分吴主聞之假以精學禁斷賔客往來¶
督軍使者羊衟上疏曰聞明詔省奪二宫備衛抑¶
絶賔客使四方禮敬不復得通逺近悚然大小失¶
望或謂二宫不遵典式就如所嫌猶宜補察宻加¶
斟酌不使逺近得容異言臣懼積疑成謗乆將宣¶
流而西北二隅去國不逺將謂二宫有不順之愆¶
<pb:KR2c0001_SBCK_010-68a>¶
不審陛下何以解之吴主長女魯班適左護軍全¶
琮少女小虎適票騎將軍朱據全公主與太子母¶
王夫人有隙吴主欲立王夫人爲后公主阻之恐¶
太子立怨已心不自安數譛毁太子吴主寑疾遣¶
太子禱於長沙桓王廟太子妃叔父張休居近廟¶
邀太子過所居全公主使人覘視因言太子不在¶
廟中專就妃家計議又言王夫人見上寝疾有喜¶
色吴主由是發怒夫人以憂死太子寵益衰魯王¶
之黨楊竺全寄吴安孫竒等共譛毁太子吴主惑¶
焉陸遜上䟽諌曰太子正統宜有磐石之固魯王¶
藩臣當使寵秩有差彼此得所上下獲安書三四¶
<pb:KR2c0001_SBCK_010-68b>¶
上辭情危切又欲詣都口陳嫡庶之義吴主不恱¶
太常顧譚遜之甥也亦上疏曰臣聞有國有家者¶
必明嫡庶之端異尊卑之禮使髙下有差等級踰¶
邈如此則骨肉之恩全覬覦之望絶昔賈誼陳治¶
安之計論諸侯之埶以爲埶重雖親必有逆節之¶
累埶輕雖疏必有保全之祚故淮南親弟不終饗¶
國失之於埶重也吴苪䟽臣傳祚長沙得之於埶¶
輕也昔漢文帝使慎夫人與皇后同席袁盎退夫¶
人之位帝有怒色及盎辨上下之義陳人彘之戒¶
帝既恱懌夫人亦悟今臣所陳非有所偏誠欲以¶
安太子而便魯王也由是魯王與譚有隙芍陂之¶
<pb:KR2c0001_SBCK_010-69a>¶
役譚弟承及張休皆有功全琮子端緒與之爭功¶
譛承休於吴主吴主徙譚承休於交州又追賜休¶
死太子太傅吾粲請使魯王出鎮夏口出楊竺等¶
不得令在京師又數以消息語陸遜魯王與楊竺¶
共譛之吴主怒収粲下獄誅數遣中使責問陸遜¶
遜憤恚而卒其子抗為建武校尉代領遜衆送葬¶
東還吴主以楊竺所白遜二十事問抗抗事事條¶
陳吴主意乃稍解¶
嘉平二年　初㑹稽潘夫人有寵於吳主生少子¶
亮吴主愛之全公主既與太子和有隙欲豫自結¶
數稱亮羙以其夫之兄子尚女妻之吴主以魯王¶
<pb:KR2c0001_SBCK_010-69b>¶
覇結朋黨以害其兄心亦惡之謂侍中孫峻曰子¶
弟不睦臣下分部將有袁氏之敗為天下笑若使¶
一人立者安得不亂乎遂有廢和立亮之意然猶¶
沈吟者厯年峻靜之曽孫也秋吴主遂幽太子和¶
票騎將軍朱據諌曰太子國之本根加以雅性仁¶
孝天下歸心昔晉獻用驪姬而申生不存漢武信¶
江充而戾太子寃死臣竊懼太子不堪其憂雖立¶
思子之宫無所復及矣吴主不聼據與尚書僕射¶
屈晃率諸將吏泥頭自縳連日詣闕請和吴主登¶
白爵觀見甚惡之敕據晃等無事怱怱無難督陳¶
正五營督陳象各上書切諌據晃亦固諌不已吴¶
<pb:KR2c0001_SBCK_010-70a>¶
主大怒族誅正象牽據晃入殿據晃猶口諌叩頭¶
流血辭氣不撓吴主杖之各一百左遷據為新都¶
郡丞晃斥歸田里羣司坐諌誅放者以十數遂廢¶
太子和為庶人徙故鄣賜魯王覇死殺楊竺流其¶
尸於江又誅全寄吴安孫竒皆以其黨覇譛和故¶
也初楊竺少獲聲名而陸遜謂之終敗勸竺兄穆¶
令與之别族及竺敗穆以數諌戒竺得免死朱據¶
未至官中書令孫弘以詔書追賜死　冬十一月¶
吴主立子亮為太子¶
三年夏五月吴主立潘夫人為皇后　吴主頗寤¶
太子和之無罪　冬十一月吴主祀南郊還得風¶
<pb:KR2c0001_SBCK_010-70b>¶
疾欲召和還全公主及侍中孫峻中書令孫弘固¶
爭之乃止¶
四年春正月吴主立故太子和為南陽王使居長¶
沙仲姬子奮為齊王居武昌王夫人子休為琅邪¶
王居虎林　吴潘后性剛戾吴主疾病后使人問¶
孫弘以吕后稱制故事左右不勝其虐伺其昏睡¶
縊殺之託言中惡後事泄坐死者六七人　夏四¶
月吴主殂太子亮即位太傅恪不欲諸王處濵江¶
兵馬之地乃徙齊王奮於豫章琅邪王休於丹陽¶
奮不肯徙又數越灋度恪為牋以遺奮曰帝王之¶
尊與天同位是以家天下臣父兄仇讎有善不得¶
<pb:KR2c0001_SBCK_010-71a>¶
不舉親戚有惡不得不誅所以承天理物先國後¶
身蓋聖人立制百代不易之道也昔漢初興多王¶
子弟至於太彊輙為不軌上則㡬危社稷下則骨¶
肉相殘其後懲戒以為大諱自光武以來諸王有¶
制惟得自娱於宫内不得臨民干與政事其與交¶
通皆有重禁遂以全安各保福祚此則前世得失¶
之騐也大行皇帝覽古戒今防牙遏萌慮於千載¶
是以寝疾之日分遣諸王各早就國詔䇿勤渠科¶
禁嚴峻其所戒敕無所不至誠欲上安宗廟下全¶
諸王使百世相承無凶國害家之悔也大王宜上¶
推太伯順父之志中念河間獻王東海王彊恭順¶
<pb:KR2c0001_SBCK_010-71b>¶
之節下存前世驕恣荒亂之王以為警戒而聞頃¶
至武昌以來多違詔敕不拘制度擅發諸將兵治¶
護宫室又左右常從有罪過者當以表聞公付有¶
司而擅私殺事不明白中書楊融親受詔敇所當¶
恭肅乃云正自不聼禁當如我何聞此之日小大¶
驚怪莫不寒心里語曰明鑑所以照形古事所以¶
知今大王宜深以魯王為戒改易其行戰戰兢兢¶
盡禮朝廷如此則無求不得若棄忘先帝灋教懐¶
輕慢之心臣下寧負大王不敢負先帝遺詔寧為¶
大王所怨疾豈敢忘尊主之威而令詔敕不行於¶
藩臣邪向使魯王早納忠直之言懐驚懼之慮則¶
<pb:KR2c0001_SBCK_010-72a>¶
享祚無窮豈有滅亡之禍哉夫良藥苦口唯病者¶
能甘之忠言逆耳唯達者能受之今者恪等慺慺¶
欲為大王除危殆於萌牙廣徳慶之基原是以不¶
自知言至願蒙三思王得牋懼遂移南昌¶
五年冬十月孫峻殺諸葛恪　齊王奮聞諸葛恪¶
誅下住蕪湖欲至建業觀變傅相謝慈等諌奮殺¶
之坐廢為庶人徙章安南陽王和妃張氏諸葛恪¶
之甥也先是恪有徙都之意使治武昌宫民間或¶
言恪欲迎和立之及恪被誅丞相峻因此奪和璽¶
綬徙新都又遣使者賜死初和妾何氏生子皓諸¶
姬子徳謙俊和將死與張妃别妃曰吉凶當相隨¶
<pb:KR2c0001_SBCK_010-72b>¶
終不獨生亦自殺何姬曰若皆從死誰當字孤遂¶
撫育皓及其三弟皆賴以獲全¶
　　　諸葛恪冦淮南(孫綝逆節附)¶
魏邵陵厲公嘉平三年冬十一月吴主以太子亮¶
㓜小議所付託孫峻薦大將軍諸葛恪可付大事¶
吴主嫌恪剛狠自用峻曰當今朝臣之才無及恪¶
者乃召恪於武昌恪將行上大將軍吕岱戒之曰¶
世方多難子毎事必十思恪曰昔季文子三思而¶
後行夫子曰再思可矣今君令恪十思明恪之劣¶
也岱無以答時咸謂之失言　虞喜論曰夫託以¶
天下至重也以人臣行主威至難也兼二至而管¶
<pb:KR2c0001_SBCK_010-73a>¶
萬機能勝之者鮮矣吕侯國之元耆志度經逺甫¶
以十思戒之而便以示劣見拒此元遜之䟽機神¶
不俱者也若因十思之義廣諮當世之務聞善速¶
於雷動從諌急於風移豈得隕首殿堂死於凶䜿¶
之刃世人竒其英辯造次可觀而哂吕侯無對為¶
陋不思安危終始之慮是樂春藻之繁華而忘秋¶
實之甘口也昔魏人伐蜀蜀人禦之精嚴垂發而¶
費禕方與來敏對棊意無厭倦敏以為必能辦賊¶
言其明略内定貎無憂色也況長寧以為君子臨¶
事而懼好謀而成蜀為蕞爾之國而方向大敵所¶
規所圗唯守與戰何可矜已有餘晏然無戚斯乃¶
<pb:KR2c0001_SBCK_010-73b>¶
禕性之寛簡不防細微卒爲降人郭循所害豈非¶
兆見於彼而禍成於此哉往聞長寧之甄文偉今¶
覩元遜之逆吕侯二事體同皆足以爲世鑒也¶
恪至建業見吴主於卧内受詔牀下以大將軍領¶
太子太傅孫弘領少傅詔有司諸事一統於恪惟¶
殺生大事然後以聞爲制羣官百司拜揖之儀各¶
有品序又以㑹稽太守北海滕胤爲太常胤吴王¶
壻也¶
四年春二月吴主病困召諸葛恪孫弘滕胤及將¶
軍吕據侍中孫峻入卧内屬以後事夏四月吴主¶
殂孫弘素與諸葛恪不平懼爲恪所治祕不發喪¶
<pb:KR2c0001_SBCK_010-74a>¶
欲矯詔誅恪孫峻以告恪恪請弘咨事於坐中殺¶
之乃發䘮謚吴主曰大皇帝太子亮即位大赦改¶
元建興閏月以諸葛恪為太傅滕胤為衛將軍吕¶
岱為大司馬　初吴大帝築東興堤以遏巢湖其¶
後入冦淮南敗以内船遂廢不復治冬十月太傅¶
恪㑹衆於東興更作大堤左右結山俠築兩城各¶
留千人使將軍全端守西城都尉留略守東城引¶
軍而還鎮東將軍諸葛誕言於大將軍師曰今因¶
吴内侵使文舒逼江陵仲恭向武昌以覊吴之上¶
流然後簡精卒攻其兩城比救至可大獲也是時¶
征南大將軍王昶征東將軍胡遵鎮南將軍毌丘¶
<pb:KR2c0001_SBCK_010-74b>¶
儉等各獻征吴之計朝廷以三征計異詔問尚書¶
傅嘏嘏對曰議者或欲汎舟徑濟横行江表或欲¶
四道並進攻其城壘或欲大佃疆埸觀釁而動誠¶
皆取賊之常計也然自治兵以來出入三載非掩¶
襲之軍也賊之為冦㡬六十年矣君臣相保吉凶¶
共患又䘮其元帥上下憂危設令列船津要堅城¶
據險橫行之計其殆難㨗今邊壤之守與賊相逺¶
賊設羅落又特重宻間諜不行耳目無聞夫軍無¶
耳目校察未詳而舉大衆以臨巨險此為希幸徼¶
功先戰而後求勝非全軍之長䇿也唯有進軍大¶
佃最差完牢可詔昶遵等擇地居險審所錯置及¶
<pb:KR2c0001_SBCK_010-75a>¶
令三方一時前守奪其肥壤使還塉土一也兵出¶
民表冦鈔不犯二也招懷近路降附日至三也羅¶
落逺設閒(御名/太上)不來四也賊退其守羅落必淺佃作¶
易立五也坐食積糓士不運輸六也釁隙時聞討¶
襲速決七也凡此七者軍事之急務也不據則賊¶
擅便資據之則利歸於國不可不察也夫屯壘相¶
偪形勢已交智勇得陳巧拙得用䇿之而知得失¶
之計角之而知有餘不足虜之情偽將焉所逃夫¶
以小敵大則役煩力竭以貧敵富則歛重財匱故¶
曰敵逸能勞之飽能飢之此之謂也司馬師不從¶
十一月詔王昶等三道撃吴十二月王昶攻南郡¶
<pb:KR2c0001_SBCK_010-75b>¶
毌丘儉向武昌胡遵諸葛誕率衆七萬攻東興甲¶
寅吴太傅恪將兵四萬晨夜兼行救東興胡遵等¶
敇諸軍作浮橋以度陳於堤上分兵攻兩城城在¶
髙峻不可卒抜諸葛恪使冠軍將軍丁奉與吕據¶
留贊唐咨為前部從山西上奉謂諸將曰今諸軍¶
行緩若賊據便地則難以爭鋒我請趨之乃辟諸¶
軍使下道奉自率麾下三千人徑進時北風奉舉¶
㠶二日即至東闗遂據徐塘時天雪寒胡遵等方¶
置酒髙㑹奉見其前部兵少謂其下曰取封侯爵¶
賞正在今日乃使兵皆解鎧去矛㦸但兠鍪刀楯¶
倮身縁堨魏人望見大笑之不即嚴兵吴兵得上¶
<pb:KR2c0001_SBCK_010-76a>¶
便鼔譟斫破魏前屯吕據等繼至魏軍驚擾散走¶
爭渡浮橋橋壊絶自投於水更相蹈藉前部督韓¶
綜樂安太守桓嘉等皆沒死者數萬綜故吴叛將¶
數為吴害吴大帝常切齒恨之諸葛恪命送其首¶
以白太帝廟獲車乘牛馬驢騾各以千數資器山¶
積振旅而歸¶
五年春正月光禄大夫張緝言於師曰恪雖克㨗¶
見誅不乆師曰何故緝曰威震其主功蓋一國求¶
不死得乎　二月吴軍還自東興進封太傅恪陽¶
都侯加荆揚州牧督中外諸軍事恪遂有輕敵之¶
心復欲出軍諸大臣以為數出罷勞同辭諌恪恪¶
<pb:KR2c0001_SBCK_010-76b>¶
不聼中散大夫蔣延固爭恪命扶出因著論以諭¶
衆曰凡敵國欲相吞即仇讎欲相除也有讎而長¶
之禍不在已則在後人不可不為逺慮也昔秦但¶
得闗西耳尚以并吞六國今以魏比古之秦土地¶
數倍以吴與蜀比古六國不能半也然今所以能¶
敵之者但以操時兵衆於今適盡而後生者未悉¶
長大正是賊衰少未盛之時加司馬懿先誅王凌¶
續自隕斃其子幼弱而専彼大任雖有智計之士¶
未得施用當今伐之是其厄㑹聖人急於趨時誠¶
謂今日若順衆人之情懐偷安之計以為長江之¶
險可以傳世不論魏之終始而以今日遂輕其後¶
<pb:KR2c0001_SBCK_010-77a>¶
此吾所以長歎息者也今聞衆人或以百姓尚貧¶
欲務閑息此不知慮其大危而愛其小勤者也昔¶
漢祖幸已自有三秦之地何不閉闗守險以自娱¶
樂空出攻楚身被創痍介胄生蟣蝨將士厭困苦¶
豈甘鋒刃而忘安寧哉慮於長乆不得兩存者耳¶
毎鑑荆邯說公孫述以進取之圗近見家叔父表¶
陳與賊爭競之計未嘗不喟然歎息也夙夜反側¶
所慮如此故聊䟽愚言以達二三君子之末若一¶
朝隕沒志畫不立貴令來世知我所憂可思於後¶
耳衆人雖皆心以為不可然莫敢復難丹陽太守¶
聶友素與恪善以書諌恪曰大行皇帝本有遏東¶
<pb:KR2c0001_SBCK_010-77b>¶
闗之計計未施行今公輔贊大業成先帝之志冦¶
遠自送將士憑賴威徳出身用命一旦有非常之¶
功豈非宗廟神靈社稷之福邪宜且案兵飬銳觀¶
釁而動今乘此勢欲復大出天時未可而茍任盛¶
意私心以為不安恪題論後為書答友曰足下雖¶
有自然之理然未見大數熟省此論可以開悟矣¶
滕胤謂恪曰君受伊霍之託入安本朝出摧疆敵¶
名聲振於海内天下莫不震動萬姓之心冀得蒙¶
君而息今猥以勞役之後興師出征民疲力屈逺¶
主有備若攻城不克野略無獲是䘮前勞而招後¶
責也不如案甲息師觀隙而動且兵者大事事以¶
<pb:KR2c0001_SBCK_010-78a>¶
衆濟衆苟不恱君獨安之恪曰諸云不可皆不見¶
計筭懐居苟安者也而子復以爲然吾何望乎夫¶
以曹芳闇劣而政在私門彼之民臣固有離心今¶
吾因國家之資藉戰勝之威則何往而不克哉三¶
月恪大發州郡二十萬衆復入冦以滕胤爲都下¶
督掌統留事　夏四月吴諸葛恪入冦淮南驅略¶
民人諸將或謂恪曰今引軍深入疆場之民必相¶
率逺遁恐兵勞而功少不如止圍新城新城困救¶
必至至而圖之乃可大獲恪從其計五月還軍圍¶
新城詔太尉司馬孚督諸軍二十萬往赴之大將¶
軍師問於虞松曰今東西有事二方皆急而諸將¶
<pb:KR2c0001_SBCK_010-78b>¶
意沮若之何松曰昔周亞夫堅壁昌邑而吴楚自¶
敗事有似弱而疆不可不察也今恪悉其鋭衆足¶
以肆㬥而坐守新城欲以致一戰耳若攻城不抜¶
請戰不可師老衆疲勢將自走諸將之不徑進乃¶
公之利也姜維有重兵而縣軍應恪投食我麥非¶
深根之冦也且謂我并力於東西方必虚是以徑¶
進今若使闗中諸軍倍道急赴出其不意殆將走¶
矣師曰善乃使郭淮陳泰悉闗中之衆解狄道之¶
圍敕毌丘儉等案兵自守以新城委吴陳泰進至¶
洛門姜維糧盡退還揚州牙門將涿郡張特守新¶
城吴人攻之連月城中兵合三千人疾病戰死者¶
<pb:KR2c0001_SBCK_010-79a>¶
過半而恪起土山急攻城將䧟不可護特乃謂吴¶
人曰今我無心復戰也然魏灋被攻過百日而救¶
不至者雖降家不坐自受敵以來已九十餘日矣¶
此城中本有四千餘人戰死者已過半城雖䧟尚¶
有半人不欲降我當還為相語條别善惡明日早¶
送名且以我印綬去為信乃投其印綬與之吴人¶
聼其辭而不取印綬特乃投夜徹諸屋材柵補其¶
缺為二重明日謂吴人曰我但有鬬死耳吴人大¶
怒進攻之不能抜㑹大暑吴士疲勞飲水泄下流¶
腫病者大半死傷塗地諸營吏日白病者多恪以¶
為詐欲斬之自是莫敢言恪内惟失計而恥城不¶
<pb:KR2c0001_SBCK_010-79b>¶
下忿形於色將軍朱異以軍事迕恪恪立奪其兵¶
斥還建業都尉蔡林數陳軍計恪不能用䇿馬來¶
犇諸將伺知吴兵已疲乃進救兵秋七月恪引軍¶
去士卒傷病流曳道路或頓仆坑壑或見略獲存¶
亡哀痛大小嗟呼而恪晏然自若出住江渚一月¶
圗起田於潯陽詔召相銜徐乃旋師由此衆庶失¶
望怨黷興矣汝南太守鄧艾言於司馬師曰孫權¶
已沒大臣未附吴名宗大族皆有部曲阻兵仗埶¶
足以違命諸葛恪新秉國政而内無其主不念撫¶
恤上下以立根基競於外事虐用其民悉國之衆¶
頓於堅城死者萬數載禍而歸此恪獲罪之日也¶
<pb:KR2c0001_SBCK_010-80a>¶
昔子胥吴起商鞅樂毅皆見任時君主沒猶敗況¶
恪才非四賢而不慮大患其亡可待也八月吴軍¶
還建業諸葛恪陳兵導從歸入府館即召中書令¶
孫嘿厲聲謂曰卿等何敢數妄作詔嘿惶懼辭出¶
因病還家恪征行之後曹所奏署令長職司一罷¶
更選愈治威嚴多所罪責當進見者無不竦息又¶
改易宿衛用其親近復敕兵嚴欲向青徐孫峻因¶
民之多怨衆之所嫌(御名/太上)恪於吴主云欲為變冬十¶
月孫峻與吴主謀置酒請恪恪將入之夜精爽擾¶
動通夕不寐又家數有妖怪恪疑之旦日駐車宫¶
門峻已伏兵於帷中恐恪不時入事泄乃自出見¶
<pb:KR2c0001_SBCK_010-80b>¶
恪曰使君若尊體不安自可須後峻當具白主上¶
欲以嘗知恪意恪曰當自力入散騎常侍張約朱¶
恩等宻書與恪曰今日張設非常疑有他故恪以¶
書示滕胤胤勸恪還恪曰兒軰何能為正恐因酒¶
食中人耳恪入劒履上殿進謝還坐設酒恪疑未¶
飲孫峻曰使君病未善平有常服藥酒可取之恪¶
意乃安别飲所齎酒數行吴主還内峻起如厠解¶
長衣著短服出曰有詔收諸葛恪恪驚起抜劒未¶
得而峻刀交下張約從旁斫峻裁傷左手峻應手¶
斫約斷右臂武衛之士皆趨上殿峻曰所取者恪¶
也今已死悉令復刃乃除地更飲恪二子竦建聞¶
<pb:KR2c0001_SBCK_010-81a>¶
難載其母欲來犇峻使人追殺之以葦席裹恪尸¶
篾束腰投之石子岡又遣無難督施寛就將軍施¶
績孫壹軍殺恪弟奮威將軍融於公安及其三子¶
恪外甥都鄉侯張震常侍朱恩皆夷三族臨淮臧¶
均表乞收葬恪曰震雷電激不崇一朝大風衝發¶
希有極日然猶繼以雲雨因以潤物是則天地之¶
威不可經日浹辰帝王之怒不宜訖情盡意臣以¶
狂愚不知忌諱敢冒破滅之罪以邀風雨之㑹伏¶
念故太傅諸葛恪罪積惡盈自致夷滅父子三首¶
梟市積日觀者數萬詈聲成風國之大刑無所不¶
震長老孩幼無不畢見人情之於品物樂極則哀¶
<pb:KR2c0001_SBCK_010-81b>¶
生見恪貴盛世莫與貳身處台輔中間厯年今之¶
誅夷無異禽獸觀訖情反能不憯然且已死之人¶
與土壤同域鑿掘斫刺無所復加願聖朝稽則乾¶
坤怒不極旬使其鄉邑若故吏民收以士伍之服¶
惠以三寸之棺昔項籍受殯葬之施韓信獲收斂¶
之恩斯則漢髙發神明之譽也惟陛下敦三皇之¶
仁垂哀矜之心使國澤加於辜戮之骸復受不已¶
之恩於以揚聲遐方沮勸天下豈不大哉昔欒布¶
矯命彭越臣竊恨之不先請主上而専名以肆情¶
其得不誅實為幸耳今臣不敢章宣愚情以露天¶
恩謹伏手書冒昧陳聞乞聖明哀察於是吴主及¶
<pb:KR2c0001_SBCK_010-82a>¶
孫峻聼恪故吏斂葬初恪少有盛名大帝深器重¶
之而恪父瑾常以為戚曰非保家之主也父友奮¶
威將軍張承亦以為恪必敗諸葛氏陸遜嘗謂恪¶
曰在我前者吾必奉之同升在我下者則扶接之¶
今觀君氣陵其上意蔑乎下非安徳之基也漢侍¶
中諸葛瞻亮之子也恪再攻淮南越嶲太守張嶷¶
與瞻書曰東主初崩帝實幼弱太傅受寄託之重¶
亦何容易親有周公之才猶有管蔡流言之變霍¶
光受任亦有燕蓋上官逆亂之謀賴成昭之明以¶
免斯難耳昔毎聞東主殺生賞罰不任下人又今¶
以垂沒之命卒召太傅屬以後事誠實可慮加吴¶
<pb:KR2c0001_SBCK_010-82b>¶
楚剽急乃昔所記而太傅離少主履敵庭恐非良¶
計長筭也雖云東家綱紀肅然上下輯睦百有一¶
失非明者之慮也取古則今今則古也自非郎君¶
進忠言於太傅誰復有盡言者邪旋軍廣農務行¶
徳惠數年之中東西竝舉實為不晚願深採察恪¶
果以此敗吴羣臣共議上奏推孫峻為太尉滕胤為¶
司徒有媚峻者言曰萬㡬宜在公族若承嗣為亞¶
公聲名素重衆心所附不可量也乃表峻為丞相¶
大將軍督中外諸軍事又不置御史大夫由是士¶
人失望滕胤女為恪子竦妻胤以此辭位孫峻曰¶
鯀禹罪不相及滕侯何為峻與胤雖内不沾洽而¶
<pb:KR2c0001_SBCK_010-83a>¶
外相苞容進胤爵髙宻侯共事如前¶
髙貴鄉公正元元年孫峻驕矜淫㬥國人側目司¶
馬桓慮謀殺峻立太子登之子吴侯英不克皆死¶
二年秋七月吴將軍孫儀張怡林恂謀殺孫峻不¶
克死者數十人全公主譛朱公主於峻曰與儀同¶
謀峻遂殺朱公主¶
甘露元年秋九月孫峻使票騎將軍吕據及車¶
騎將軍劉纂鎮南將軍朱異前將軍唐咨自江¶
都入淮泗以圖青徐峻餞之於石頭遇㬥疾以¶
後事付從父弟偏將軍綝峻卒吴以琳爲侍中¶
武衛將軍都督中外諸軍事召吕據等還吕據聞¶
<pb:KR2c0001_SBCK_010-83b>¶
孫綝代孫峻輔政大怒與諸督將連名共表薦滕¶
胤為丞相綝更以胤為大司馬代吕岱駐武昌據¶
引兵還使人報胤欲共廢綝冬十月丁未綝遣從¶
兄憲將兵逆據於江都使中使敕文欽劉纂唐咨¶
等共擊取據又遣侍中左將軍華融中書丞丁晏¶
告喻胤宜速去意胤自以禍及因留融晏勒兵自¶
衛召典軍楊崇將軍孫咨告以綝為亂廹融等使¶
有書難綝綝不聼表言胤反許將軍劉丞以封爵¶
使卒兵騎攻圍胤胤又劫融等使詐為詔發兵融¶
等不從皆殺之或勸胤引兵至蒼龍門將士見公¶
出必委綝就公時夜已半胤恃與據期又難舉兵¶
<pb:KR2c0001_SBCK_010-84a>¶
向宫乃約令部曲說吕侯已在近道故皆為胤盡¶
死無離散者胤顔色不變談笑如常時大風比曉¶
據不至綝兵大㑹遂殺胤及將士數十人夷胤三¶
族己酉大赦改元太平或勸吕據犇魏者據曰吾¶
恥為叛臣遂自殺　十一月吴孫綝遷大將軍綝¶
負貴倨傲多行無禮峻從弟憲嘗與誅諸葛恪峻¶
厚遇之官至右將軍無難督平九官事綝遇憲薄¶
於峻時憲怒與將軍王惇謀殺綝事泄綝殺惇憲¶
服藥死¶
二年夏四月吴主臨正殿大赦始親政事孫綝表¶
奏多見難問又科兵子弟十八已下十五以上三¶
<pb:KR2c0001_SBCK_010-84b>¶
千餘人選大將子弟年少有勇力者使將之日於¶
苑中教習曰吾立此軍欲與之俱長又數出中書¶
視大帝時舊事問左右侍臣曰先帝數有特制今¶
大將軍問事但令我書可邪¶
三年秋八月吴孫綝以吴主親覽政事多所難問¶
甚懼返自鑊里遂稱疾不朝使弟威逺將軍據入¶
倉龍門宿衛武衛將軍恩偏將軍幹長水校尉闓¶
分屯諸營欲以自固吴主惡之乃推朱公主死意¶
全公主懼曰我實不知皆朱據二子熊損所白是¶
時熊為虎林督損為外部督吴主皆殺之損妻即¶
孫峻妹也綝諌不從由是益懼吴主隂與全公主¶
<pb:KR2c0001_SBCK_010-85a>¶
及將軍劉丞謀誅綝全后父尚為太常衛將軍吴¶
主謂尚子黄門侍郎紀曰孫綝専埶輕小於孤孤¶
前敕之使速上岸為唐咨等作援而留湖中不上¶
岸一歩(南王叛/事見淮)又委罪於朱異擅殺功臣不先表¶
聞築第橋南不復朝見此為自在無復所畏不可¶
久忍今規取之卿父作中軍都督使宻嚴整士馬¶
孤當自出臨橋率宿衛虎騎左右無難一時圍之¶
作版詔敕綝所領皆解散不得舉手正爾自當得¶
之卿去但當使宻耳卿宣詔卿父勿令卿母知之¶
女人既不曉大事且綝同堂姊邂逅漏泄誤孤非¶
小也紀承詔以告尚尚無逺慮以語紀母母使人¶
<pb:KR2c0001_SBCK_010-85b>¶
宻語綝九月戊午綝夜以兵襲尚執之遣弟恩殺¶
劉丞於蒼龍門外比明遂圍宫吴主大怒上馬帶¶
鞬執弓欲出曰孤大皇帝適子在位已五年誰敢¶
不從者侍中近臣及乳母共牽攀止之不得出歎¶
咤不食罵全后曰爾父憒憒敗我大事又遣呼紀¶
紀曰臣父奉詔不謹負上無面目復見因自殺綝¶
使光禄勲孟宗告太廟廢吴主為㑹稽王召羣臣¶
議曰少帝荒病昬亂不可以處大位承宗廟已告¶
先帝廢之諸君若有不同者下異議皆震怖曰唯¶
將軍令綝遣中書郎李崇奪吴主璽綬以吴主罪¶
班告逺近尚書桓彞不肯署名綝怒殺之典軍施¶
<pb:KR2c0001_SBCK_010-86a>¶
正勸綝迎立琅邪王休綝從之己未綝使宗正楷¶
與中書郎董朝迎琅邪王於㑹稽遣將軍孫耽送¶
㑹稽王亮之國亮時年十六徙全尚於零陵尋追¶
殺之遷全公主於豫章冬十月戊午琅邪王行至¶
曲阿有老公遮王叩頭曰事乆變生天下喁喁願¶
陛下速行王善之是日進及布塞亭孫綝以琅邪¶
王未至欲入居宫中召百官㑹議皆惶怖失色徒¶
唯唯而已選曹郎虞汜曰明公為國伊周處將相¶
之任擅廢立之威將上安宗廟下恵百姓大小踴¶
躍自以伊霍復見今迎王未至而欲入宫如是羣¶
下揺蕩衆聼疑惑非所以永終忠孝揚名後世也¶
<pb:KR2c0001_SBCK_010-86b>¶
綝不懌而止汜翻之子也綝命弟恩行丞相事率¶
百僚以乘輿法駕迎琅邪王於永昌亭築宫以武¶
帳為便殿設御坐己夘王至便殿止東廂孫恩奉¶
上璽符王三讓乃受羣臣以次奉引王就乘輿百¶
官陪位綝以兵千人迎於半野拜于道側王下車¶
答拜即日御正殿大赦改元永安孫綝稱草莽臣¶
詣闕上書上印綬節鉞求避賢路吴主引見慰諭¶
下詔以綝為丞相荆州牧増邑五縣以恩為御史¶
大夫衛將軍中軍督封縣侯孫據幹闓皆拜將軍¶
封侯又以長水校尉張布為輔義將軍封永康侯¶
先是丹陽太守李衡數以事侵琅邪王其妻習氏¶
<pb:KR2c0001_SBCK_010-87a>¶
諌之衡不聼琅邪王上書乞徙他郡詔徙㑹稽及¶
琅邪王即位李衡憂懼謂妻曰不用卿言以至於¶
此吾欲犇魏何如妻曰不可君本庶民耳先帝相¶
抜過重既數作無禮而復逆自猜嫌逃叛求活以¶
此北歸何面目見中國人乎衡曰計何所出妻曰¶
琅邪王素好善慕名方欲自顯於天下終不以私¶
嫌殺君明矣可自囚詣獄表列前失顯求受罪如¶
此乃當逆見優饒非但直活而已衡從之吴主詔¶
曰丹陽太守李衡以往事之嫌自拘司敗夫射鉤¶
斬祛在君為君其遣衡還郡勿令自疑又加威逺¶
將軍授以棨㦸己丑吴主封故南陽王和子皓為¶
<pb:KR2c0001_SBCK_010-87b>¶
烏程侯羣臣奏立皇后太子吴主曰朕以寡徳奉¶
承洪業涖事日淺恩澤未敷后妃之號嗣子之位¶
非所急也有司固請吴主不許孫綝奉牛酒詣吴¶
主吴主不受齎詣左將軍張布酒酣出怨言曰初¶
廢少主時多勸吾自為之者吾以陛下賢明故迎¶
之帝非我不立今上禮見拒是與凡臣無異當復¶
改圗耳布以告吴主吴主銜之恐其有變數加賞¶
賜戊戌吴主詔曰大將軍掌中外諸軍事事統煩¶
多其加衛將軍御史大夫恩侍中與大將軍分省¶
諸事或有告綝懐怨侮上欲圗反者吴主執以付¶
綝綝殺之由是益懼因孟宗求出屯武昌吴主許¶
<pb:KR2c0001_SBCK_010-88a>¶
之綝盡敕所督中營精兵萬餘人皆令裝載又取¶
武庫兵器吴主咸令給與綝求中書兩郎典知荆¶
州諸軍事主者奏中書不應外出吴主特聼之其¶
所請求一無違者將軍魏邈説吴主曰綝居外必¶
有變武衛士施朔又告綝謀反吴主將討綝宻問¶
輔義將軍張布布曰左將軍丁奉雖不能吏書而¶
計略過人能㫁大事吴主召奉告之且問以計畫¶
奉曰丞相兄弟支黨甚盛恐人心不同不可卒制¶
可因臘㑹有陛兵以誅之吴主從之十二月丁夘¶
建業中謡言明㑹有變綝聞之不恱夜大風發屋¶
揚沙綝益懼戊辰臘㑹綝稱疾不至吴主强起之¶
<pb:KR2c0001_SBCK_010-88b>¶
使者十餘輩綝不得已將入衆止焉綝曰國家屢¶
有命不可辭可豫整兵令府内起火因是可得速¶
還遂入尋而火起綝求出吴主曰外兵自多不足¶
煩丞相也綝起離席奉布目左右縛之綝叩頭曰¶
願徙交州吴主曰卿何以不徙滕胤吕據於交州¶
乎綝復曰願沒為官奴吴主曰卿何不以胤據為¶
奴乎遂斬之以綝首令其衆曰諸與綝同謀者皆¶
赦之放仗者五千人孫闓乗船欲降北追殺之夷¶
綝三族發孫峻棺取其印綬斵其木而埋之吴主¶
改葬諸葛恪朝臣有乞為諸葛恪立碑者吴主詔¶
曰盛夏出軍士卒傷損無尺寸之功不可謂能受¶
<pb:KR2c0001_SBCK_010-89a>¶
<pb:KR2c0001_SBCK_010-90a>¶
<pb:KR2c0001_SBCK_010-91a>¶
