# -*- mode: mandoku-view -*-
#+TITLE: 通鑑紀事本末
#+DATE: 2015-09-23 10:03:06
#+PROPERTY: LASTPB  <md:KR2c0001_SBCK_023-1a>
#+PROPERTY: JUAN 24


<md:KR2c0001_SBCK_024-1a>¶
<pb:KR2c0001_WYG_024-1a>
欽定四庫全書
　通鑑紀事本末卷二十四¶上
　　　　　　　　　　　　　宋　袁樞　撰
　　梁氏亂亡(陳霸先簒梁/)¶
梁武帝中大通三年夏四月乙巳昭明太子統卒¶　五
月丙申立太子母弟晉安王綱為皇太子朝¶野多以為
不順司議侍郎周𢎞正嘗為晉安王主¶簿乃奏記曰謙
讓道廢多厯年所伏惟明大王殿¶下天挺將聖四海歸
<pb:KR2c0001_WYG_024-1b>
仁是以皇上發徳音以大王¶為儲副意者願聞殿下抗
目夷上仁之義執子臧¶大賢之節逃玉輿而弗乗棄萬
乗如脫屣庶改澆¶競之俗以大呉國之風古有其人今
聞其語能行¶之者非殿下而誰使無為之化復生於遂
古讓王<md:KR2c0001_SBCK_024-1b>¶之道不墜於來葉豈不盛歟王不能從　六月¶
癸丑立華容公歡為豫章王其弟枝江公譽為河¶東王
曲阿公詧為岳陽王上以人言不息故封歡¶兄弟以大
郡用慰其心
<pb:KR2c0001_WYG_024-2a>
中大同元年上年高諸子心不相下互相猜忌邵¶陵王
綸為丹楊尹湘東王繹在江州武陵王紀在¶益州皆權
侔人主太子綱惡之嘗選精兵以衛東¶宫八月以綸為
南徐州刺史　冬十月乙亥以¶前東揚州刺史岳陽王
詧為雍州刺史上捨詧兄¶弟而立太子綱内常愧之寵
亞諸子以㑹稽人物¶殷阜故用詧兄弟迭為東揚州以
慰其心詧兄弟<md:KR2c0001_SBCK_024-2a>¶亦内懐不平詧以上衰老朝多秕政遂
蓄聚貨財¶折節下士招募勇敢左右至數千人以襄陽
<pb:KR2c0001_WYG_024-2b>
形勝¶之地梁業所基遇亂可以圖大功乃克已為政撫¶
循士民數施恩惠延納規諫所部稱治¶
太清三年　初上以河東王譽為湘州刺史徙湘¶州刺
史張纉為雍州刺史代岳陽王詧纉恃其才¶望輕譽少
年迎候有闕譽至檢括州府付度事留¶纉不遣聞侯景
作亂頗陵蹙纉纉恐為所害輕舟¶夜遁將之雍部復慮
詧拒之纉與湘東王繹有舊¶欲因之以殺譽兄弟乃如
江陵及臺城陷諸王各¶還州鎭譽自湖口歸湘州桂陽
<pb:KR2c0001_WYG_024-3a>
王慥以荆州督府<md:KR2c0001_SBCK_024-2b>¶留軍江陵欲待繹至拜謁乃還信州
纉遺繹書曰¶河東戴檣上水欲襲江陵岳陽在雍共謀
不逞江¶陵遊軍主朱榮亦遣使告繹云桂陽留此欲應
譽¶詧繹懼鑿船沉米斬纜自蠻中步道馳歸江陵囚¶慥
殺之　湘東王繹之入援也令所督諸州皆發¶兵雍州
刺史岳陽王詧遣府司馬劉方貴將兵出¶漢口繹召詧
使自行詧不從方貴潜與繹相知謀¶襲襄陽未發㑹詧
以它事召方貴方貴以為謀泄¶遂據樊城拒命詧遣軍
<pb:KR2c0001_WYG_024-3b>
攻之繹厚資遣張纉使赴¶鎭纉至大堤詧已㧞樊城斬
方貴繹至襄陽詧推¶遷未去但以城西白馬寺處之詧
猶總軍府之政<md:KR2c0001_SBCK_024-3a>¶聞臺城陷遂不受代助防杜岸紿纉曰
觀岳陽勢¶不容使君不如且徃西山以避禍岸既襄陽
豪族¶兄弟九人皆以驍勇著名纉乃與岸結盟著婦人¶
衣乗青布輿逃入西山詧使岸將兵追擒之纉乞¶為沙
門更名法纉詧許之　夏五月丙辰上殂¶　辛巳太子
即皇帝位　六月上甲侯韶自建康¶出犇江陵稱受高
<pb:KR2c0001_WYG_024-4a>
祖密詔徵兵以湘東王繹為侍¶中假黄鉞大都督中外
諸軍事司徒承制自餘藩¶鎭並加位號　湘州刺史河
東王譽驍勇得士心¶湘東王繹將討侯景遣使督其糧
衆譽曰各自軍¶府何忽𨽻人使者三返譽不與湘東王
世子方等<md:KR2c0001_SBCK_024-3b>¶請討之繹乃以少子安南侯方矩為湘州刺
史使¶方等將精卒二萬送之方等將行謂所親曰是行¶
也吾必死之死得其所吾復奚恨　湘東世子方¶等軍
至麻溪河東王譽將七千人擊之方等軍敗¶溺死安南
<pb:KR2c0001_WYG_024-4b>
侯方矩收餘衆還江陵湘東王繹無戚¶容　西江督䕶
陳霸先起兵討侯景　湘東王繹¶遣竟陵太守王僧辯
信州刺史東海鮑泉擊湘州¶分給兵糧刻日就道僧辯
以竟陵部下未盡至欲¶俟衆集然後行與泉入白繹求
申期日繹疑僧辯¶觀望案劍厲聲曰卿憚行拒命欲同
賊邪今唯有¶死耳因斫僧辯中其左髀悶絶乆之方蘇
即送獄<md:KR2c0001_SBCK_024-4a>¶泉震怖不敢言僧辯母徒行流涕入謝自陳無
訓¶繹意解賜以良藥故得不死丁卯鮑泉獨將兵擊¶湘
<pb:KR2c0001_WYG_024-5a>
州　秋八月己亥鮑泉軍于石椁寺河東王¶譽逆戰而
敗辛丑又敗于橘洲戰及溺死者萬餘¶人譽退保長沙
泉引軍圍之　九月河東王譽¶告急於岳陽王詧詧留
諮議參軍濟陽蔡大寳守¶襄陽帥衆二萬騎二千伐江
陵以救湘州湘東玉¶繹大懼遣左右就獄中問計於王
僧辯僧辯具陳¶方畧繹乃赦之以為城中都督乙卯詧
至江陵作¶十三營以攻之㑹大雨平地水深四尺詧軍
氣沮¶繹與新興太守杜崱有舊密邀之乙丑崱與兄岌<md:KR2c0001_SBCK_024-4b>¶
<pb:KR2c0001_WYG_024-5b>
岸弟㓜安兄子龕各帥所部降于繹岸請以五百¶騎襲
襄陽晝夜兼行去襄陽三十里城中覺之蔡¶大寳奉詧
母龔保林登城拒戰詧聞之夜遁棄糧¶食金帛鎧仗於
湕水不可勝紀張纉病足詧載以¶隨軍及敗走守者恐
為追兵所及殺之棄尸而去¶詧至襄陽岸犇廣平依其
兄南陽太守巚　湘東¶王繹以鮑泉圍長沙乆不克怒
之以平南將軍王¶僧辯代為都督數泉十罪命舍人羅
重懽與僧辯¶偕行泉聞僧辯來愕然曰得王竟陵來助
<pb:KR2c0001_WYG_024-6a>
我賊不¶足平拂席待之僧辯入背泉而坐曰鮑郎卿有
罪¶令㫖使我鎻卿卿勿以故意見期使重懽宣令鎻<md:KR2c0001_SBCK_024-5a>¶之
牀側泉為啟自申且謝淹緩之罪繹怒解遂釋¶之　冬
十一月岳陽王詧使將軍薛暉攻廣平¶㧞之獲杜岸送
襄陽詧㧞其舌鞭其靣支解而烹¶之又發其祖父墓焚
其骸而揚之以其頭為漆椀¶詧既與湘東王繹為敵
恐不能自存遣使求援於¶魏請為附庸丞相泰令東閣
祭酒榮權使於襄陽¶繹使司州刺史柳仲禮鎭竟陵以
<pb:KR2c0001_WYG_024-6b>
圖詧詧懼遣其¶妃王氏及世子嶚為質於魏丞相泰欲
經畧江漢¶以開府儀同三司楊忠都督三荆等十五州
諸軍¶事鎭穰城仲禮至安陸安陸太守桞勰以城降之¶
仲禮留長史馬岫與其弟子禮守之帥衆一萬趣<md:KR2c0001_SBCK_024-5b>¶襄陽
泰遣楊忠及行臺僕射長孫儉將兵擊仲禮¶以救詧
魏楊忠將至義陽太守馬伯符以下溠¶城降之忠以伯
符為鄉導伯符岫之子也　十¶二月魏楊忠㧞隨郡執
太守桓和
<pb:KR2c0001_WYG_024-7a>
簡文帝大寳元年春正月陳霸先進軍南康湘東¶王繹
承制授霸先明威將軍交州刺史　魏楊忠¶圍安陸柳
仲禮馳歸救之諸將恐仲禮至則安陸¶難下請急攻之
忠曰攻守勢殊未可猝㧞若引日¶勞師表裏受敵非計
也南人多習水軍不閑野戰¶仲禮師在近路吾出其不
意以竒兵襲之彼怠我¶奮一舉可克克仲禮則安陸不
攻自㧞諸城可傳<md:KR2c0001_SBCK_024-6a>¶檄定也乃選騎二千銜枚夜進敗仲
禮於漴頭獲¶仲禮及其弟子禮盡俘其衆馬岫以安陸
<pb:KR2c0001_WYG_024-7b>
别將王¶叔孫以竟陵皆降於忠於是漢東之地盡入于
魏¶　二月魏楊忠乗勝至石頭欲進逼江陵湘東王¶繹
遣舍人庾恪說忠曰詧來伐叔而魏助之何以¶使天下
歸心忠遂停湕北繹遣舍人王孝祀等送¶子方畧為質
以求和魏人許之繹與忠盟曰魏以¶石城為封梁以安
陸為界請同附庸并送質子貿¶遷有無永敦鄰睦忠乃
還　邵陵王綸欲救河東¶王譽而兵糧不足乃致書於
湘東王繹曰天時地¶利不及人和况乎手足肱支豈可
<pb:KR2c0001_WYG_024-8a>
相害今社稷危<md:KR2c0001_SBCK_024-6b>¶恥創巨痛深唯應剖心嘗膽泣血枕戈
其餘小忿¶或宜容貰若外難未除家禍仍構料今訪古
未¶或不亡夫征戰之理唯求克勝至於骨肉之戰愈¶勝
愈酷㨗則非功敗則有喪勞兵損義虧失多矣¶侯景之
軍所以未窺江外者良為藩屏盤固宗鎭¶彊密弟若陷
洞庭不戢兵刃雍川疑廹何以自安¶必引進魏軍以求
形援弟若不安家國去矣必希¶解湘州之圍存社稷之
計繹復書陳譽過惡不赦¶且曰詧引揚忠來相侵逼頗
<pb:KR2c0001_WYG_024-8b>
遵談笑用却秦軍曲¶直有在不復自陳臨湘旦平暮便
即路綸得書投¶之於案慷慨流涕曰天下之事一至於
斯湘州若<md:KR2c0001_SBCK_024-7a>¶敗吾亡無日矣　夏四月邵陵王綸在郢州
以¶聽事為正陽殿内外齋閣悉加題署其部下陵暴¶軍
府郢州將佐莫不怨之諮議參軍江仲舉南平¶王恪之
謀主也説恪圖綸恪驚曰若我殺邵陵寜¶静一鎭荆益
兄弟必皆内喜海内若平則以大義¶責我矣且巨逆未
梟骨肉相殘自亡之道也卿且¶息之仲舉不從部分諸
<pb:KR2c0001_WYG_024-9a>
將刻日將發謀泄綸壓殺¶之恪狼狽徃謝綸曰羣小所
作非由兄也兇黨已¶斃兄勿深憂　王僧辯急攻長沙
辛巳克之執河¶東王譽斬之傳首江陵湘東王繹反其
首而葬之¶繹以僧辯為左衛將軍加侍中鎭西長史
六<md:KR2c0001_SBCK_024-7b>¶月魏人欲令岳陽王詧發哀嗣位詧辭不受丞相¶泰
使榮權册命詧為梁王始建臺置百官　秋¶七月辛酉
梁王詧入朝于魏　邵陵王綸大脩鎧¶仗將討侯景湘
東王繹惡之八月甲午遣左衛將¶軍王僧辯信州刺史
<pb:KR2c0001_WYG_024-9b>
鮑泉等帥舟師一萬東趣江¶郢聲言拒任約且云迎邵
陵王還江陵授以湘州¶　九月王僧辯軍至鸚鵡洲郢
州司馬劉龍虎¶等潜送質於僧辯邵陵王綸聞之遣其
子威正侯¶礩將兵擊之龍虎敗犇于僧辯綸以書責僧
辯曰¶將軍前年殺人之姪今嵗伐人之兄以此求榮恐¶
天下不許僧辯送書于湘東王繹繹命進軍辛酉<md:KR2c0001_SBCK_024-8a>¶綸集
其麾下於西園涕泣言曰我本無佗志在滅¶賊湘東
常謂與之争帝遂爾見伐今日欲守則交¶絶糧儲欲戰
<pb:KR2c0001_WYG_024-10a>
則取笑千載不容無事受縛當於下¶流避之麾下壯士
争請出戰綸不從與礩自倉門¶登舟北出僧辯入據郢
州繹以南平王恪為尚書¶令開府儀同三司世子方諸
為郢州刺史王僧辯¶為領軍將軍綸遇鎭東將軍裴之
高於道之高之¶子畿掠其軍器綸與左右輕舟犇武昌
澗飲寺僧¶灋馨匿綸於巖穴之下綸長史韋質司馬姜
律等¶聞綸尚存馳徃迎之說七栅流民以求糧仗綸出¶
營巴水流民八九千人附之稍收散卒屯于齊昌<md:KR2c0001_SBCK_024-8b>¶遣使
<pb:KR2c0001_WYG_024-10b>
請降于齊齊以綸為梁王岳陽王詧還襄陽¶　冬十一
月甲子南平王恪帥文武拜牋推湘¶東王繹為相國總
百揆繹不許　十二月邵陵¶王綸在汝南脩城池集士
卒將圖安陸魏安州刺¶史馬祐以告丞相泰泰遣楊忠
將萬人救安陸¶
二年春正月魏楊忠圍汝南李素戰死二月乙亥¶城陷
執邵陵攜王綸殺之投尸江岸岳陽王詧取¶而葬之
齊遣散騎常侍曹文皎使于江陵湘東¶王繹使兼散騎
<pb:KR2c0001_WYG_024-11a>
常侍王子敏報之　三月己未¶齊以湘東王繹為梁相
國建梁臺總百揆承制¶　岳陽王詧聞侯景克郢州遣
蔡大寳將兵一萬進<md:KR2c0001_SBCK_024-9a>¶據武寜遣使至江陵詐稱赴援衆
議欲答以侯景¶已破令其退軍湘東王繹曰今語以退
軍是趣之¶令進也乃使謂大寳曰岳陽累啟連和不相
侵犯¶卿那忽據武寜今當遣天門太守胡僧祐精甲二¶
萬鐡馬五千頓湕水待時進軍詧聞之召其軍還¶僧祐
南陽人也　秋八月侯景廢帝為晉安王¶下詔迎豫章
<pb:KR2c0001_WYG_024-11b>
王棟壬戌棟即帝位　九月己亥¶湘東王繹以尚書令
王僧辯為江州刺史江州刺¶史陳霸先為東揚州刺史
　冬十月壬寅侯景¶弑太宗　王僧辯等聞太宗殂丙
辰啟湘東王繹¶請上尊號繹弗許　十一月乙亥王僧
辯復上<md:KR2c0001_SBCK_024-9b>¶表勸進湘東王繹不許　己丑豫章王棟禪位¶
于侯景景封棟為淮隂王¶
元帝承聖元年春三月己丑王僧辯等上表勸進¶且迎
都建業不許辛卯宣猛將軍朱買臣沈豫章¶王棟於水
<pb:KR2c0001_WYG_024-12a>
　夏四月王僧辯啟陳霸先鎭京口¶　五月庚午司空
南平王恪等復勸進湘柬王¶猶不受庚辰以南平王恪
為揚州刺史甲申以王¶僧辯為司徒鎭衛將軍封長寜
公陳霸先為征虜¶將軍開府儀同三司封長城縣侯
齊主使其散¶騎常侍曹文皎等來聘湘東王使散騎
常侍柳暉¶等報之　齊主使潘樂郭元建將兵圍秦郡
行臺<md:KR2c0001_SBCK_024-10a>¶尚書辛術諫曰朝廷與湘東王信使不絶陽平侯¶景
之土取之可也今王僧辯已遣嚴超達守秦郡¶於義何
<pb:KR2c0001_WYG_024-12b>
得復爭之且水潦方降不如班師弗從陳¶霸先命别將
徐度引兵助秦郡固守齊衆七萬攻¶之甚急王僧辯使
左衛將軍杜崱救之霸先亦自¶歐陽來㑹與元建大戰
於士林大破之斬首萬餘¶級生擒千餘人元建收餘衆
北遁猶以通好不窮¶追也　六月立安南侯方矩為王
太子　齊政¶煩賦重江北之民不樂屬齊其豪傑數請
兵於王¶僧辯僧辯以與齊通好皆不許　秋七月廣陵僑
人¶朱盛等潜聚黨數千人謀襲殺齊刺史温仲邕遣<md:KR2c0001_SBCK_024-10b>¶使
<pb:KR2c0001_WYG_024-13a>
求援於陳霸先云已克其外城霸先使告僧辯¶僧辯曰
人之情偽未易可測若審克外城亟須應¶援如其不爾
無煩進軍使未報霸先已濟江僧辯¶乃命武州刺史杜
崱等助之㑹盛等謀泄霸先因¶進軍圍廣陵　九月甲
戌司空南平王恪卒甲¶申以王僧辯為揚州刺史　齊
主使告王僧辯陳¶霸先曰請釋廣陵之圍必歸廣陵厯
陽兩城霸先¶引兵還京口江北之民從霸先濟江者萬
餘口湘¶東王以霸先為征北大將軍開府儀同三司南
<pb:KR2c0001_WYG_024-13b>
徐¶州刺史徵霸先世子昌及兄子頊詣江陵以昌為¶員
外散騎常侍頊為領直霸公卿藩鎭數勸進於<md:KR2c0001_SBCK_024-11a>¶湘東王
十一月丙子世祖即皇帝位於江陵改元¶大赦是日帝
不升正殿公卿陪列而已　己卯立¶王太子方矩為皇
太子更名元良皇子方智為晉¶安王方畧為始安王方
等之子莊為永嘉王侯景¶之亂州郡大半入魏自巴陵
以下至建康以長江¶為限荆州界北盡武寜西拒硤口
嶺南復為蕭勃¶所據詔令所行千里而近民戸著籍者
<pb:KR2c0001_WYG_024-14a>
不盈三萬¶而已¶
二年春正月王僧辯發建康承制使陳霸先代鎭¶揚州
　秋八月下詔將還建康領軍將軍胡僧¶祐太府卿黄
羅漢吏部尚書宗懔御史中丞劉瑴<md:KR2c0001_SBCK_024-11b>¶諫曰建業王氣已
盡與虜止隔一江若有不虞悔¶無及也且古老相承云
荆州洲數滿百當出天子¶今枝江生洲百數已滿陛下
龍飛是其應也上令¶朝臣議之黄門侍郎周𢎞正尚書
右僕射王襃曰¶今百姓未見輿駕入建康謂是列國諸
<pb:KR2c0001_WYG_024-14b>
王願陛下¶從四海之望時羣臣多荆州人皆曰𢎞正等
東人¶也志願東下恐非良計𢎞正面折之曰東人勸東¶
謂非良計君等西人欲西豈成長䇿上笑又議於¶後堂
㑹者五百人上問之曰吾欲還建康諸卿以¶為如何衆
莫敢先對上曰勸吾去者左&KR0221;左袒者¶過半武昌太守
朱買臣言於上曰建康舊都山陵<md:KR2c0001_SBCK_024-12a>¶所在荆鎭邉彊非王
者之宅願陛下勿疑以致後¶悔臣家在荆州豈不願陛
下居此但恐是臣富貴¶非陛下富貴耳上使術士杜景
<pb:KR2c0001_WYG_024-15a>
豪卜之不吉對上¶曰未去退而言曰此兆為鬼賊所留
也上以建康¶彫殘江陵全盛意亦安之卒從僧祐等議
　九¶月庚午詔王僧辯還鎭建康陳霸先復還京口¶
齊主使郭元建治水軍二萬餘人於合肥將襲建¶康納
湘潭侯退又遣將軍邢景逺步大汗薩帥衆¶繼之陳霸
先在建康聞之白上上詔王僧辯鎭姑¶孰以禦之　冬
十月己酉王僧辯至姑孰遣婺¶州刺史侯瑱呉郡太守
張彪呉興太守裴之横築<md:KR2c0001_SBCK_024-12b>¶壘東關以待齊師　閏月丁
<pb:KR2c0001_WYG_024-15b>
丑南豫州刺史侯¶瑱與郭元建戰於東關齊師大敗溺
死者萬計湘¶潭侯退復歸于鄴王僧辯還建康　十一
月丙¶寅上使侍中王琛使於魏太師泰隂有圖江陵之¶
志梁王詧聞之益重其貢獻¶
三年春正月陳霸先自丹徒濟江圍齊廣陵秦州¶刺史
嚴超達自齊郡進圍涇州南豫州刺史侯瑱¶呉郡太守
張彪皆出石梁為之聲援　三月己¶酉魏侍中宇文仁
恕來聘會齊使者亦至江陵帝¶接仁恕不及齊使仁恕
<pb:KR2c0001_WYG_024-16a>
歸以告太師泰帝又請據¶舊圖定疆境辭頗不遜泰曰
古人有言天之所棄<md:KR2c0001_SBCK_024-13a>¶誰能興之其蕭繹之謂乎荆州刺
史長孫儉屢陳¶攻取之䇿泰徵儉入朝問以經畧復命
還鎭密為¶之備馬伯符密使告帝帝弗之信　夏四月
丙¶寅上使散騎常侍庾信等聘於魏　癸酉以陳霸¶先
為司空　五月散騎郎新野庾季才言於上¶曰去年八
月丙申月犯心中星今月丙戌赤氣干¶北斗心為天王
丙主楚分臣恐建子之月有大兵¶入江陵陛下宜留重
<pb:KR2c0001_WYG_024-16b>
臣鎭江陵整斾還都以避其¶患假令魏虜侵蹙止失荆
湘在於社稷猶得無慮¶上亦曉天文知楚有災歎曰禍
福在天避之何益¶　六月壬午齊步大汗薩將兵四萬
趣涇州王<md:KR2c0001_SBCK_024-13b>¶僧辯使侯瑱張彪自石梁引兵助嚴超達拒
之瑱¶彪遲留不進將軍尹令思將萬餘人謀襲盱眙齊¶
冀州刺史段韶將兵討東方白額於宿預廣陵涇¶州皆
來告急諸將患之韶曰梁氏喪亂國無定主¶人懐去就
彊者從之霸先等外託同徳内有離心¶諸君不足憂吾
<pb:KR2c0001_WYG_024-17a>
揣之熟矣乃留儀同三司敬顯攜¶等圍宿預自引兵倍
道趣涇州塗出盱眙令思不¶意齊兵猝至望風退走韶
進擊超達破之回趣廣¶陵陳霸先解圍走杜僧明還丹
徒侯瑱張彪還秦¶郡　秋九月乙巳魏遣柱國常山公
于謹中山¶公宇文䕶大將軍楊忠將兵五萬入冦冬十
月壬<md:KR2c0001_SBCK_024-14a>¶戌發長安長孫儉問謹曰為蕭繹之計將如何謹¶
曰耀兵漢沔席卷渡江直據丹楊上䇿也移郭内¶居民
退保子城峻其陴堞以待援軍中䇿也若難¶於移動據
<pb:KR2c0001_WYG_024-17b>
守羅郭下䇿也儉曰揣繹定出何䇿謹¶曰下䇿儉曰何
故謹曰蕭氏保據江南緜厯數紀¶屬中原多故未遑外
畧又以我有齊氏之患必謂¶力不能分且繹懦而無謀
多疑少斷愚民難與慮¶始皆戀邑居所以知其用下䇿
也癸亥武寜太守¶宗均告魏兵且至帝召公卿議之領
軍胡僧祐太¶府卿黄羅漢曰二國通好未有嫌隙必應
不爾侍¶中王琛曰臣揣宇文容色必無此理乃復使琛
使<md:KR2c0001_SBCK_024-14b>¶魏丙寅于謹至樊鄧梁王詧帥衆㑹之丁卯内外¶戒
<pb:KR2c0001_WYG_024-18a>
嚴王琛至石梵未見魏軍馳書報黄羅漢曰吾¶至石梵
境上帖然前言皆兒戯耳帝聞而疑之辛¶未帝使主書
李膺至建康徵王僧辯為大都督荆¶州刺史命陳霸先
徙鎭揚州僧辯遣豫州刺史侯¶瑱帥程靈洗等為前軍
兖州刺史杜僧明帥呉明¶徹等為後軍甲戌帝夜登鳯
凰閣徙倚歎息曰客¶星入翼軫今必敗矣嬪御皆泣陸
法和聞魏師至¶自郢州入漢口將赴江陵帝使逆之曰
此自能破¶賊但鎭郢州不須動也灋和還州堊其城門
<pb:KR2c0001_WYG_024-18b>
著衰¶絰坐葦席終日乃脫之十一月帝大閱於津陽門<md:KR2c0001_SBCK_024-15a>¶外遇北風暴雨輕輦還宫癸未魏軍濟漢于謹令¶宇文
䕶楊忠帥精騎先據江津斷東路甲申䕶克¶武寜執宗
均是日帝乗馬出城行栅挿木為之周¶圍六十餘里以
領軍將軍胡僧祐都督城東諸軍¶事尚書右僕射張綰
為之副左僕射王襃都督城¶西諸軍事四廂領直元景
亮為之副王公已下各¶有所守丙戌命太子廵行城樓
令居人助運木石¶夜魏軍至黄華去江陵四十里丁亥
<pb:KR2c0001_WYG_024-19a>
至柵下戊子¶嶲州刺史裴畿畿弟新興太守機武昌太
守朱買¶臣衡陽太守謝答仁開枇杷門出戰裴機殺魏
儀¶同三司胡文伐畿之高之子也帝徵廣州刺史王<md:KR2c0001_SBCK_024-15b>¶琳
為湘州刺史使引兵入援丁酉栅内火焚數千¶家及城
樓二十五帝臨所焚樓望魏軍濟江四顧¶歎息是夜遂
止宫外宿民家己亥移居祗洹寺于¶謹令築長圍中外
信命始絶庚子信州刺史徐世¶譜晉安王司馬任約等
等築壘於馬頭遙為聲援是¶夜帝廵城猶口占為詩羣臣
<pb:KR2c0001_WYG_024-19b>
亦有和者帝裂帛為¶書趣王僧辯曰吾忍死待公可以
至矣壬寅還宫¶癸卯出長沙寺戊申王襃胡僧祐朱買
臣謝答仁¶等開門出戰皆敗還己酉帝移居天居寺癸
丑移¶居長沙寺朱買臣按劍進曰唯斬宗懔黄羅漢可¶
以謝天下帝曰曩實吾意宗黄何罪二人退入衆<md:KR2c0001_SBCK_024-16a>¶中王
琳軍至長沙鎭南府長史裴政請間道先報¶江陵至百
里洲為魏人所獲梁王詧謂政曰我武¶皇帝之孫也不
可為爾君乎若從我計貴及子孫¶如或不然腰領分矣
<pb:KR2c0001_WYG_024-20a>
政詭曰唯命詧鎻之至城下¶使言曰王僧辯聞臺城被
圍已自為帝王琳孤弱¶不復能至政告城中曰援兵大
至各思自勉吾以¶間使被擒當碎身報國監者擊其口
詧怒命速殺¶之西中即參軍蔡大業諫曰此民望也殺
之則荆¶州不可下矣乃釋之政之禮之子大業大寳之
弟¶也時徵兵四方皆未至甲寅魏人百道攻城城中¶負
戸䝉楯胡僧祐親當矢石晝夜督戰奬勵將士<md:KR2c0001_SBCK_024-16b>¶明行賞
罰衆咸致死所向摧殄魏不得前俄而僧¶祐中流矢死
<pb:KR2c0001_WYG_024-20b>
内外大駭魏悉衆攻柵反者開西門¶納魏師帝與太子
王襃謝答仁朱買臣退保金城¶令汝南王大封晉熈王
大圓質於于謹以請和魏¶軍之初至也衆以王僧辯子
侍中顗可為都督帝¶不用更奪其兵使與左右十人入
守殿中及胡僧¶祐死乃用為都督城中諸軍事裴畿裴
機厯陽侯¶峻皆出降于謹以機手殺胡文伐並畿殺之
峻淵¶猷之子也時城南雖破而城北諸將猶苦戰日暝¶
聞城䧟乃散帝入東閣竹殿命舍人高善寳焚古¶今圖
<pb:KR2c0001_WYG_024-21a>
書十四萬卷將自赴火宫人左右共止之又<md:KR2c0001_SBCK_024-17a>¶以寳劍擊
柱令折歎曰文武之道今夜盡矣乃使¶御史中丞王孝
祀作降文謝答仁朱買臣諌曰城¶中兵衆猶彊乗闇突
圍而出賊必驚因而薄之可¶度江就任約帝素不便走
馬曰事必無成秖增辱¶耳答仁求自扶帝以問王襃襃
曰答仁侯景之黨¶豈足可信成彼之勲不如降也答仁
又請守子成¶收兵可得五千人帝然之即授城中大都
督配以¶公主既而召王襃謀之以為不可答仁請入不
<pb:KR2c0001_WYG_024-21b>
得¶歐血而去于謹徵太子為質帝使王襃送之謹子¶以
襃善書給之紙筆襃乃書曰柱國常山公家奴¶王襃有
頃黄門郎裴政犯門而出帝遂去羽儀文<md:KR2c0001_SBCK_024-17b>¶物白馬素衣
出東門抽劍擊闔曰蕭世誠一至此¶乎魏軍士度塹牽
其轡至白馬寺北奪其所乗駿¶馬以駑馬代之遣長壯
胡人手扼其背以行逢于¶謹胡人牽帝使拜梁王詧使
鐡騎擁帝入營囚于¶烏幔之下甚為詧所詰辱帝性殘
忍且懲高祖寛¶縱之弊故為政尚嚴及魏師圍城獄中
<pb:KR2c0001_WYG_024-22a>
死囚且數¶千人有司請釋之以充戰士帝不許悉令棓
殺之¶事未成而城䧟十二月丙辰徐世譜任約退戍巴¶
陵于謹逼帝使為書召王僧辯帝不可使者曰王¶今豈
得自由帝曰我既不自由僧辯亦不由我又¶從長孫儉
求宫人王氏茍氏及㓜子犀首儉並還<md:KR2c0001_SBCK_024-18a>¶之或問何意焚
書帝曰讀書萬卷猶有今日故焚¶之　辛未帝為魏人
所殺梁王詧遣尚書傅準監¶刑以土囊隕之詧使以布
帊纒尸斂以蒲席束以¶白茅葬於津陽門外並殺愍懐
<pb:KR2c0001_WYG_024-22b>
太子元良始安王¶才畧桂陽王大成等世祖性好書常
令左右讀書¶晝夜不絶雖熟睡卷猶不釋或差誤及欺
之帝輒¶驚寤作文章援筆立就常言我韜於文士愧於
武¶夫論者以為得言魏立梁王詧為梁主資以荆州¶之
地延袤三百里仍取其雍州之地詧居江陵東¶城魏置
防主將兵居西城名曰助防外示助詧傋¶禦内實防之
以前儀同三司王恱留鎭江陵于謹<md:KR2c0001_SBCK_024-18b>¶收府庫珍寳及宋
渾天儀梁銅晷表大玉徑四尺¶及諸灋物盡俘王公以
<pb:KR2c0001_WYG_024-23a>
下及選百姓男女數萬口¶為奴婢分賞三軍驅歸長安
小弱者皆殺之得免¶者三百餘家而人馬所踐及凍死
者什二三魏師¶之在江陵也梁王詧將尹徳毅說詧曰
魏虜貪惏¶肆其殘忍殺掠士民不可勝紀江東之人塗
炭至¶此咸謂殿下為之殿下既殺人父兄孤人子弟人¶
盡讎也誰與為國今魏之精銳盡萃于此若殿下¶為設
享㑹請于謹等為歡預伏武士因而斃之分¶命諸將掩
其營壘大殱羣醜俾無遺類收江陵百¶姓撫而安之文
<pb:KR2c0001_WYG_024-23b>
武羣寮隨材銓授魏人懾息未敢<md:KR2c0001_SBCK_024-19a>¶送死王僧辯之徒折
簡可致然後朝服濟江入踐¶皇極晷刻之間大功可立
古人云天與不取反受¶其咎願殿下恢𢎞逺畧勿懐匹
夫之行詧曰卿此¶䇿非不善也然魏人待我厚未可背
徳若遽為卿¶計人將不食吾餘既而闔城長㓜被虜又
失襄陽¶詧乃歎曰恨不用尹徳毅之言王僧辯陳霸先
共¶奉江州刺史晉安王方智為太宰承制王襃王克¶劉
瑴宗懔殷不害及尚書右丞呉興沈炯至長安¶太師泰
<pb:KR2c0001_WYG_024-24a>
皆厚禮之¶
敬帝紹泰元年春正月壬午朔邵陵太守劉棻將¶兵援
江陵至三百里灘部曲宋文徹殺之帥其衆<md:KR2c0001_SBCK_024-19b>¶還據邵陵
　梁王詧即皇帝位於江陵改元大定¶追尊昭明太子
為昭明皇帝廟號高宗妃蔡氏為¶昭徳皇后尊其母龔
氏為皇太后立妻王氏為皇¶后子巋為皇太子賞刑制
度並同王者唯上疏於¶魏則稱臣奉其正朔至於官爵
其下亦依梁氏之¶舊其勲級則兼用柱國等名以諮議
<pb:KR2c0001_WYG_024-24b>
參軍蔡大寳¶為侍中尚書令參掌選事外兵參軍太原
王操為¶五兵尚書大寳嚴整有智謀雅達政事文辭贍
速¶後梁主推心任之以為謀主比之諸葛孔明操亦¶亞
之追贈邵陵王綸太宰諡曰壯武河東王譽丞¶相諡曰
武桓　齊主使清河王岳將兵攻魏安州<md:KR2c0001_SBCK_024-20a>¶以救江陵岳
至義陽江陵䧟因進軍臨江郢州刺¶史陸灋和及儀同
三司宋蒞舉州降之長史江夏¶太守王岷不從殺之甲
午齊召岳還使儀同三司¶清都慕容儼戍郢州王僧辯
<pb:KR2c0001_WYG_024-25a>
遣江州刺史侯瑱攻¶郢州任約徐世譜宜豐侯循皆引
兵㑹之　辛丑¶齊立貞陽侯淵明為梁主使其上黨王
渙將兵送¶之徐陵湛海珍等皆聽從淵明歸貞陽侯陷
魏事¶見侯景之亂　二月癸丑晉安王至自尋陽入居
朝堂即梁¶王位時年十三以太尉王僧辯為中書監録
尚書¶驃騎大將軍都督中外諸軍事加陳霸先征西大¶
將軍　齊主先使殿中尚書邢子才馳傳詣建康<md:KR2c0001_SBCK_024-20b>¶與王
僧辯書以為嗣主冲藐未堪負荷彼貞陽侯¶梁武猶子
<pb:KR2c0001_WYG_024-25b>
長沙之𦙍以年以望堪保金陵故置為¶梁主納於彼國
卿宜部分舟艫迎接今主并心一¶力善建良圖乙卯貞
陽侯淵明亦與僧辯書求迎¶僧辯復書曰嗣主體自宸
極受於文祖明公儻能¶入朝同奬王室伊呂之任僉曰
仰歸意在主盟不¶敢聞命甲子齊以陸灋和為都督荆
雍等十州諸¶軍事太尉大都督西南道大行臺又以宋
蒞為郢¶州刺史蒞弟簉為湘州刺史甲戌上黨王渙克
譙¶郡己卯淵明又與僧辯書僧辯不從　故劉棻主¶帥
<pb:KR2c0001_WYG_024-26a>
趙朗殺宋文徹以邵陵歸于王琳　三月貞<md:KR2c0001_SBCK_024-21a>¶陽侯淵明
至東關散騎常侍裴之横禦之丙戌齊¶克東關斬裴之
横俘數千人王僧辯大懼出屯姑¶孰謀納淵明　夏五
月王琳迎永嘉王莊送之¶建康　王僧辯遣使奉啟於
貞陽侯淵明定君臣¶之禮又遣别使奉表於齊以子顯
及顯母劉氏弟¶子世珍為質於淵明遣左民尚書周𢎞
正至厯陽¶奉迎因求以晉安王為皇太子淵明許之淵
明求¶度衛士三千僧辯慮其為變止受散卒千人庚子
<pb:KR2c0001_WYG_024-26b>
遣龍舟灋駕迎之淵明與齊上黨王渙盟於江北¶辛丑
自采石濟江於是梁輿南度齊師北返僧辯¶疑齊擁檝
中流不敢就西岸齊侍中裴英起衛送<md:KR2c0001_SBCK_024-21b>¶淵明與僧辯㑹
于江寜癸卯淵明入建康望朱雀¶門而哭道逆者以哭
對丙午即皇帝位改元天成¶以晉安王為皇太子王僧
辯為大司馬陳霸先為¶侍中　六月齊慕容儼始入郢
州而侯瑱等奄¶至城下儼隨方備禦瑱等不能克乗間
出擊瑱等¶軍大破之城中食盡煮草木根葉及靴皮帶
<pb:KR2c0001_WYG_024-27a>
角食¶之與士卒分甘共苦堅守半嵗人無異志貞陽侯¶
淵明立乃命瑱等解圍瑱還鎭豫章齊人以城在¶江外
難守因割以還梁儼歸望齊主悲不自勝齊¶主呼前執
其手脫㡌看髮歎息乆之　呉興太守¶杜龕王僧辯之
壻也僧辯以呉興為震州用龕為<md:KR2c0001_SBCK_024-22a>¶刺史又以其弟侍中
僧愔為豫章太守　壬子齊¶主以梁國稱藩詔凡梁民
悉遣南還　初王僧¶辯與陳霸先共滅侯景情好甚篤
僧辯為子頠娶¶霸先女㑹僧辯有母喪未成昏僧辯居
<pb:KR2c0001_WYG_024-27b>
石頭城霸¶先在京口僧辯推心待之頠兄顗屢諫不聽
及僧¶辯納貞陽侯淵明霸先遣使苦爭之徃返數四僧¶
辯不從霸先竊歎謂所親曰武帝子孫甚多唯孝¶元能
復讎雪耻其子何罪而忽廢之吾與王公並¶處託孤之
地而王公一旦改圖外依戎狄援立非¶次其志欲何所
為乎乃密具袍數千領及錦綵金¶銀為賞賜之具㑹有
告齊師大舉至壽春將入冦<md:KR2c0001_SBCK_024-22b>¶者僧辯遣記室江旴告霸
先使為之備霸先因是¶留旴於京口舉兵襲僧辯九月
<pb:KR2c0001_WYG_024-28a>
壬寅召部將侯安¶都周文育及安陸徐度錢塘杜稜謀
之稜以為難¶霸先懼其謀泄以手巾絞稜悶絶于地因
閉於别¶室部分將士分賜金帛以弟子著作郎曇朗鎭
京¶口知留府事使徐度侯安都帥水軍趨石頭霸先¶帥
馬步自江乗羅落㑹之是夜皆發召杜稜與同¶行知其
謀者唯安都等四將外人皆以為江旴徵¶兵禦齊不之
怪也甲辰安都引舟艦將趣石頭霸¶先控馬未進安都
大懼追霸先罵曰今日作賊事¶勢已成生死須決在後
<pb:KR2c0001_WYG_024-28b>
欲何所望若敗俱死後期<md:KR2c0001_SBCK_024-23a>¶得免斫頭邪霸先曰安都嗔
我乃進安都至石頭¶城北棄舟登岸石頭城北接岡阜
不甚危峻安都¶被甲帶長刀軍人捧之投於女垣内衆
隨而入進¶及僧辯卧室霸先兵亦自南門入僧辯方視
事外¶白有兵俄而兵自内出僧辯遽走遇子頠與俱出¶
閤帥左右數十人苦戰于聽事前力不敵走登南¶門樓
拜請求哀霸先欲縱火焚之僧辯與頠俱下¶就執霸先
曰我有何辜公欲與齊師賜討且曰何¶意全無備僧辯
<pb:KR2c0001_WYG_024-29a>
曰委公北門何謂無備是夜霸先¶縊殺僧辯父子既而
竟無齊兵亦非霸先之譎也¶前青州刺史新安程靈洗
帥所領救僧辯力戰於<md:KR2c0001_SBCK_024-23b>¶石頭西門軍敗霸先遣使招諭
乆之乃降霸先深¶義之以為蘭陵太守使助防京口乙
巳霸先為檄¶布告中外列僧辯罪狀且曰資斧所指唯
王僧辯¶父子兄弟其餘親黨一無所問丙午貞陽侯淵
明¶遜位出就邸百僚上晉安王表勸進冬十月己酉¶晉
安王即皇帝位大赦改元中外文武賜位一等¶以貞陽
<pb:KR2c0001_WYG_024-29b>
侯淵明為司徒封建安公告齊云僧辯隂¶圖篡逆故誅
之仍請稱臣於齊永為藩國齊遣行¶臺司馬恭與梁人
盟于厯陽　壬子加陳霸先尚¶書令都督中外諸軍事
車騎將軍揚南徐二州刺¶史　杜龕恃王僧辯之勢素
不禮於陳霸先在呉<md:KR2c0001_SBCK_024-24a>¶興毎以灋繩其宗族霸先深怨之
及將圖僧辯密¶使兄子蒨還長城立柵以備龕僧辯死
龕據呉興¶拒霸先義興太守韋載以郡應之呉郡太守
王僧¶智僧辯之弟也亦據城拒守陳蒨至長城收兵纔
<pb:KR2c0001_WYG_024-30a>
數百人杜龕遣其將杜泰將精兵五千奄至將士¶相視
失色蒨言笑自若部分益明衆心乃定泰日¶夜苦攻數
旬不克而退霸先使周文育攻義興義¶興屬縣卒皆霸
先舊兵善用弩韋載收得數十人¶繫以長鎻命所親監
之使射文育軍約曰十發不¶兩中者死故毎發輒斃一
人文育軍稍却載因於¶城外據水立柵相持數旬杜龕
遣其從弟北叟將<md:KR2c0001_SBCK_024-24b>¶兵拒戰北叟敗歸于義興霸先聞文
育軍不利辛¶未自表東討留高州刺史侯安都石州刺
<pb:KR2c0001_WYG_024-30b>
史杜稜¶宿衛臺省甲戌軍至義興丙子㧞其水柵譙秦
二¶州刺史徐嗣徽從弟嗣先僧辯之甥也僧辯死嗣¶先
亡就嗣徽嗣徽以州入于齊及陳霸先東討義¶興嗣徽
密結南豫州刺史任約將精兵五千乗虚¶襲建康是日
入據石頭游騎至闕下侯安都閉門¶藏旗幟示之以弱
令城中曰登陴闚賊者斬及夕¶嗣徽等收兵還石頭安
都夜為戰備將旦嗣徽等¶又至安都帥甲士三百開東
西掖門出戰大破之¶嗣徽等犇還石頭不敢復逼臺城
<pb:KR2c0001_WYG_024-31a>
陳霸先遣韋載<md:KR2c0001_SBCK_024-25a>¶族弟翽齎書諭戰丁丑載及杜北叟皆
降霸先厚¶撫之以翽監義興郡引載置左右與之謀議
覇先¶巻甲還建康使周文育討杜龕救長城將軍黄他¶
攻王僧智於呉郡不克霸先使寜逺將軍裴忌助¶之忌
選所部精兵輕行倍道自錢塘直趣呉郡夜¶至城下鼓
譟薄之僧智以為大軍至輕舟犇呉興¶忌入據呉郡因
以忌為太守十一月己卯齊遣兵¶五千度江據姑孰以
應徐嗣徽任約陳霸先使合¶州刺史徐度立柵於冶城
<pb:KR2c0001_WYG_024-31b>
庚寅齊又遣安州刺史¶翟子崇楚州刺史劉士榮淮州
刺史柳達摩將兵¶萬人於胡墅度米三萬石馬千匹入
石頭霸先問<md:KR2c0001_SBCK_024-25b>¶計於韋載載曰齊師若分兵先據三呉之
路畧地¶東境則時事去矣今可急於淮南因侯景故壘
築¶城以通東道轉輸分兵絶彼之糧運使進無所資¶則
齊將之首旬日可致霸先從之癸未使侯安都¶夜襲胡
墅燒齊船千餘艘仁威將軍周鐡虎斷齊¶運輸擒其北
徐州刺史張領州仍遣韋載於大航¶築侯景故壘使杜
<pb:KR2c0001_WYG_024-32a>
稜守之齊人於倉門水南立二¶柵與梁兵相拒壬辰齊
大都督蕭軌將兵屯江北¶　甲辰徐嗣徽等攻冶城柵
陳霸先將精甲自西¶明門出擊之嗣徽等大敗留柳達
摩等守城自徃¶采石迎齊援　十二月癸丑侯安都襲
秦郡破<md:KR2c0001_SBCK_024-26a>¶徐嗣徽柵俘數百人收其家得其琵琶及鷹遣
使¶送之曰昨至弟處得此今以相還嗣徽大懼丙辰¶陳
霸先對冶城立航悉度衆軍攻其水南二柵柳¶達摩等
度淮置陳霸先督兵疾戰縱火燒柵齊兵¶大敗爭舟相
<pb:KR2c0001_WYG_024-32b>
擠溺死者以千數呼聲震天地盡收¶其船艦是日嗣徽
與任約引齊兵水步萬餘人還¶據石頭霸先遣兵詣江
寜據要險嗣徽等水步不¶敢進頓江寜浦口霸先遣侯
安都將水軍襲破之¶嗣徽等單舸脫走盡收其軍資器
械己未霸先四¶面攻石頭城中無水升水直絹一匹庚
申達摩遣¶使請和於霸先且求質子時建康虚弱糧運
不繼<md:KR2c0001_SBCK_024-26b>¶朝臣皆欲與齊和請以霸先從子曇朗為質霸先¶
曰今在位諸賢欲息肩於齊若違衆議謂孤愛曇¶朗不
<pb:KR2c0001_WYG_024-33a>
恤國家今決遣曇朗棄之冦庭齊人無信謂¶我微弱必
當背盟齊寇若來諸君須為孤力鬭也¶乃以曇朗及永
嘉王莊丹陽尹王冲之子珉為質¶與齊人盟於城外將
士恣其南北辛酉霸先陳兵¶石頭南門送齊人歸北徐
嗣徽任約皆犇齊收齊¶馬仗船米不可勝計齊主誅柳
達摩壬戌齊和州¶長史烏丸逺自南州犇還厯陽江寜
令陳嗣黄門¶侍郎曹朗據姑孰反霸先命侯安都等討
平之霸¶先恐陳曇朗亡竄自帥步騎至京口迎之<md:KR2c0001_SBCK_024-27a>¶
<pb:KR2c0001_WYG_024-33b>
太平元年春正月癸未陳霸先使從事中郎江旴¶說徐
嗣徽使南歸嗣徽執旴送齊　陳蒨周文育¶合軍攻杜
龕於呉興龕勇而無謀嗜酒常醉其將¶杜泰隂與蒨等
通龕與蒨等戰敗泰因說龕使降¶龕然之其妻王氏曰
霸先讐隙如此何可求和因¶出私財賞募復擊蒨等大
破之既而杜泰降於蒨¶龕尚醉未覺蒨遣人負出於項
王寺前斬之王僧¶智與其弟豫章太守僧愔俱犇齊東
揚州刺史張¶彪素為王僧辯所厚不附霸先二月庚戌
<pb:KR2c0001_WYG_024-34a>
陳蒨周¶文育輕兵襲㑹稽彪兵敗走入若邪山中蒨遣
其¶將呉興章昭達追斬之東陽太守留異饋蒨糧食<md:KR2c0001_SBCK_024-27b>¶霸
先以異為縉州刺史江州刺史侯瑱本事王僧¶辯亦擁
兵據豫章及江州不附霸先霸先以周文¶育為南豫州
刺史使將兵擊湓城庚申又遣侯安¶都周鐡虎將舟師
立柵於梁山以備江州　癸亥¶徐嗣徽任約襲采石執
戍主明州刺史張懐鈞送¶於齊　三月戊戌齊遣儀同
三司蕭軌庫狄伏¶連尭難宗東方老等與任約徐嗣徽
<pb:KR2c0001_WYG_024-34b>
合兵十萬入¶寇出柵口向梁山陳霸先帳内盪主黄叢
逆擊破¶之齊師退保蕪湖霸先遣定州刺史沈泰等就
侯¶安都共據梁山以禦之周文育攻湓城未克召之¶還
夏四月丁巳霸先如梁山廵撫諸軍　侯安都<md:KR2c0001_SBCK_024-28a>¶輕兵襲
齊行臺司馬恭於厯陽大破之俘獲萬計¶　五月齊人
召建安公淵明詐許退師陳霸先¶具舟送之癸未淵明
疽發背卒甲申齊兵發蕪湖¶庚寅入丹陽縣丙申至秣
陵故治陳霸先遣周文¶育屯方山徐度頓馬牧杜稜頓
<pb:KR2c0001_WYG_024-35a>
大航南以禦之¶　辛丑齊人跨淮立橋柵度兵夜至方
山徐嗣徽等¶列艦於青墩至於七磯以斷周文育歸路
文育鼓¶譟而發嗣徽等不能制至旦反攻嗣徽嗣徽驍
將¶鮑砰獨以小艦殿軍文育乗單舴艋與戰跳入艦¶中
斬砰仍牽其艦而還嗣徽衆大駭因留船蕪湖¶自丹陽
步上陳霸先追侯安都徐度皆還癸卯齊<md:KR2c0001_SBCK_024-28b>¶兵自方山進
及倪塘游騎至臺建康震駭帝總禁¶兵出頓長樂寺内
外纂嚴霸先拒嗣徽等於白城¶適與周文育㑹將戰風
<pb:KR2c0001_WYG_024-35b>
急霸先曰兵不逆風文育¶曰事急矣何用古灋抽槊上
馬先進衆軍從之風¶亦尋轉殺傷數百人侯安都與嗣
徽等戰於耕壇¶南安都帥十二騎突其陳破之生擒齊
儀同三司¶乞伏無勞霸先潜撤精卒三千配沈泰度江
襲齊¶行臺趙彦深於瓜步獲艦百餘艘粟萬斛六月甲¶
辰齊兵潜至鍾山侯安都與齊將王敬寳戰于龍¶尾軍
主張纂戰死丁未齊師至幕府山霸先遣别¶將錢明將
水軍出江乘邀擊齊人糧運盡獲其船<md:KR2c0001_SBCK_024-29a>¶米齊軍乏食殺
<pb:KR2c0001_WYG_024-36a>
馬驢食之庚戌齊軍踰鍾山霸先¶與衆軍分頓樂遊苑
東及覆舟山北斷其衝要壬¶子齊軍至𤣥武湖西北將
據北郊壇衆軍自覆舟¶東移頓壇北與齊人相對㑹連
日大雨平地水丈¶餘齊軍晝夜坐立泥中足指皆爛懸
鬲以㸑而臺¶中及潮溝北路燥梁軍毎得番易時四方
壅隔糧¶運不至建康戸口流散徵求無所甲寅少霽霸
先¶將戰調市人得麥飯分給軍士士皆飢疲㑹陳蒨¶饋米
二千斛鴨千頭霸先命炊米煮鴨人人以荷¶葉裹飯婫
<pb:KR2c0001_WYG_024-36b>
以鴨肉數臠乙卯未明蓐食比曉霸先¶帥麾下出幕府
山侯安都謂其部將蕭摩訶曰卿<md:KR2c0001_SBCK_024-29b>¶驍勇有名千聞不如
一見摩訶對曰今日令公見¶之及戰安都墜馬齊人圍
之摩訶單騎大呼直衝¶齊軍齊軍披靡安都乃免霸先
與呉明徹沈泰等¶衆軍首尾齊舉縱兵大戰安都自白
下引兵横出¶其後齊師大潰斬獲數千人相蹂藉而死
者不可¶勝計生擒徐嗣徽及弟嗣宗斬之以徇追犇至
于¶臨沂其江乗攝山鍾山等諸軍相次克㨗虜蕭軌¶東
<pb:KR2c0001_WYG_024-37a>
方老王敬寳等將帥凡四十六人其軍士得竄¶至江者
縳荻筏以濟中江而溺流尸至京口翳水¶彌岸唯任約
王僧愔得免丁巳衆軍出南州燒齊¶舟艦戊午大赦己
未解嚴軍士以賞俘貿酒一人<md:KR2c0001_SBCK_024-30a>¶裁得一醉庚申斬齊將
蕭軌等齊人聞之亦殺陳¶曇朗霸先啟解南徐州以授
侯安都　秋七月¶丙子以陳霸先為中書監司徒揚州
刺史進爵長¶城公餘如故　九月以陳霸先為丞相録
尚書¶事鎭衛大將軍揚州牧義興公
<pb:KR2c0001_WYG_024-37b>
陳高祖永定元年夏五月王琳將攻陳霸先霸先¶以侯
安都周文育帥舟師㑹武昌以擊之(事見王/琳犇齊)　秋八月
甲午進丞相霸先位太傅加黄銊殊¶禮賛拜不名九月
辛丑進丞相為相國總百揆封¶陳公備九錫陳國置百
司　冬十月戊辰進陳¶公爵爲王辛未梁敬帝禪位于
陳　陳王使中書<md:KR2c0001_SBCK_024-30b>¶舍人劉師知引宣猛將軍沈恪勒兵
入宫衛送梁¶主如别宫恪排闥見王叩頭謝曰恪身經
事蕭氏¶今日不忍見此分受死耳決不奉命王嘉其意
<pb:KR2c0001_WYG_024-38a>
不¶復逼更以盪主王僧志代之乙亥王即皇帝位于¶南
郊還宫大赦改元奉梁敬帝為江隂王梁太后¶為太妃
皇后為妃¶
二年春正月王琳求援于齊且請納梁永嘉王莊¶以主
梁祀　三月齊發兵援送永嘉王莊於江¶南册拜王琳
為梁王相琳奉莊即皇帝位　乙丑¶上使人害梁敬帝
立梁武林侯諮之子季卿為江¶隂王<md:KR2c0001_SBCK_024-31a>¶文帝天嘉元年王琳兵敗犇齊御史中丞劉仲威¶奉永
<pb:KR2c0001_WYG_024-38b>
嘉王莊犇齊　六月詔葬梁元帝於江寜¶車旗禮章悉
用梁典¶
三年閏二月後梁主以封疆褊隘邑居殘毁干戈¶日用
鬰鬰不得志疽發背而殂葬平陵諡曰宣皇¶帝廟號中
宗太子巋即皇帝位改元太保¶
宣帝太建二年冬十月永嘉王莊卒於鄴¶
十三年梁主遣其弟太宰巖入賀于隋¶
長城公至徳元年夏五月乙巳梁太子琮入朝于¶隋
<pb:KR2c0001_WYG_024-39a>
三年梁主殂謚曰孝明皇帝廟號世宗太子琮嗣<md:KR2c0001_SBCK_024-31b>¶位¶
禎明元年秋八月隋徵梁主入朝梁主帥其羣臣¶二百
餘人發江陵庚申至長安九月隋主廢梁國¶遣尚書左
僕射高熲安集遺民梁中宗世宗各給¶守冢十戸拜梁
主琮上柱國賜爵莒公¶
　　西魏取蜀¶
梁簡文帝大寶元年　侯景之亂太尉益州刺史¶武陵
王紀移告征鎭使世子圓照帥兵三萬受湘¶東王節度
<pb:KR2c0001_WYG_024-39b>
圓照軍至巴水繹授以信州刺史令屯¶白帝未許東下
　冬十一月武陵王紀帥諸軍¶發城都湘東王繹遣使
以書止之曰蜀人勇悍易<md:KR2c0001_SBCK_024-32a>¶動難安弟可鎭之吾自當滅
賊又别紙云地擬孫¶劉各安境界情深魯衛書信恒通¶
二年江安侯圓正為西陽太守寛和好施歸附者¶衆有
兵一萬湘東王繹欲圖之署為平南將軍及¶至弗見使
南平王恪與之飲醉因囚之内省分其¶部曲使人告其
罪荆益之釁自此起矣　冬十¶一月益州長史劉孝勝
<pb:KR2c0001_WYG_024-40a>
等勸武陵王紀稱帝紀雖¶未許而大造乗輿車服¶
元帝承聖元年　益州刺史太尉武陵王紀頗有¶武畧
在蜀十七年南開寜州越嶲西通資陵吐谷¶渾内脩耕
桑鹽鐡之政外通商賈逺方之利故能<md:KR2c0001_SBCK_024-32b>¶殖其財用器甲
殷積有馬八千匹聞侯景陷臺城¶湘東王將討之謂僚
佐曰七官文士豈能匡濟内¶寢柏殿柱繞節生花紀以
為已瑞夏四月乙巳即¶皇帝位改元天正立子圓照為
皇太子圓正為西¶陽王圓滿為竟陵王圓普為譙王圓
<pb:KR2c0001_WYG_024-40b>
肅為宜都王¶以巴西梓潼二郡太守永豐侯撝為征西
大將軍¶益州刺史封秦郡王司馬王僧畧直兵參軍徐
怦¶固諫不從僧畧僧辯之弟怦勉之從子也初臺城¶之
圍怦勸紀速入援紀意不欲行内銜之㑹蜀人¶費合告
怦反怦有與將帥書云事事徃人口具紀¶即以為反徵
謂怦曰以卿舊情當使諸子無恙對<md:KR2c0001_SBCK_024-33a>¶曰生兒悉如殿下
留之何益紀乃盡誅之梟首於¶市亦殺王僧畧永豐侯
撝歎曰王事不成矣善人¶國之基也今先殺之不亡何
<pb:KR2c0001_WYG_024-41a>
待紀徵宜封侯諮議¶參軍劉璠為中書侍郎使者八反
乃至紀令劉孝¶勝深布腹心璠苦求還中記室韋登私
謂璠曰殿¶下忍而蓄憾足下不留將致大禍孰若共構
大¶厦使身名俱羙哉璠正色曰卿欲緩頰於我邪我¶與
府侯分義已定豈以夷險易其心乎殿下方布¶大義於
天下終不逞志於一夫紀知必不為己用¶乃厚禮遣之
　秋八月武陵王紀舉兵由外水¶東下以永豐侯撝為
益州刺史守成都使其子宜<md:KR2c0001_SBCK_024-33b>¶都王圓肅副之
<pb:KR2c0001_WYG_024-41b>
二年春二月上聞武陵王紀東下使方士畫版為¶紀像
親釘支體以厭之又執侯景之俘以報紀初¶紀之舉兵
皆太子圓照之謀也圓照時鎭巴東執¶留使者啟紀云
侯景未平宜急進討已聞荆鎭為¶景所破紀信之趣兵
東下上甚懼與魏書曰子糾¶親也請君討之太師泰曰
取蜀制梁在兹一舉諸¶將咸難之大將軍代人尉遲迥
泰之甥也獨以為¶可克泰問以方畧迥曰蜀與中國隔
絶百有餘年¶恃其險逺不虞我至若以鐡騎兼行襲之
<pb:KR2c0001_WYG_024-42a>
無不克¶矣泰乃遣迥督開府儀同三司原珍等六軍甲
士<md:KR2c0001_SBCK_024-34a>¶萬二千騎萬匹自散關伐蜀　夏五月武陵王¶紀至
巴郡聞有魏兵遣前梁州刺史巴西譙淹還¶軍救蜀初
楊乾運求為梁州刺史紀以為潼州楊¶灋琛求黎州刺
史以為沙州二人皆不恱乾運兄¶子畧說乾運曰今侯
景初平宜同心戮力保國寜¶民而兄弟尋戈此自亡之
道也夫木朽不雕世衰¶難佐不如送欵關中可以功名
兩全乾運然之令¶畧將二千人鎭劍閣又遣其壻樂廣
<pb:KR2c0001_WYG_024-42b>
鎭安州與灋¶琛皆潜通於魏魏太師泰密賜乾運鐡券
授驃騎¶大將軍開府儀同三司梁州刺史尉遲迥以開
府¶儀同三司侯吕陵始為前軍至劍閣畧退就樂廣<md:KR2c0001_SBCK_024-34b>¶翻
城應始始入據安州甲戌迥至涪水乾運以州¶降迥分
軍守之進襲成都時成都見兵不滿萬人¶倉庫空竭永
豐侯撝嬰城自守迥圍之譙淹遣江¶州刺史景欣幽州
刺史趙㧞扈援成都迥使原珍¶等擊走之武陵王紀至
巴東知侯景已平乃自悔¶召太子圓照責之對曰侯景
<pb:KR2c0001_WYG_024-43a>
雖平江陵未服紀亦¶以既稱尊號不可復為人下欲遂
東進將卒日夜¶思歸其江州刺史王開業以為宜還救
根本更思¶後圖諸將皆以為然圓照及劉孝勝固言不
可紀¶從之宣言於衆曰敢諫者死己丑紀至西陵軍勢¶
甚盛舳艫翳川䕶軍陸灋和築二城於峽口兩岸<md:KR2c0001_SBCK_024-35a>¶運石
塡江鐡鎻斷之帝赦任約於獄以為晉安王¶司馬使助
灋和拒紀謂之曰汝罪不容誅我不殺¶汝本為今日因
撤禁兵以配之仍許妻以盧陵王¶續之女使宣猛將軍
<pb:KR2c0001_WYG_024-43b>
劉棻與之俱　夏六月壬¶辰武陵王紀築連城攻絶鐡
鎻陸灋和告急相繼¶上以謝答仁為步兵校尉配兵使
助灋和　武陵¶王紀遣將軍侯叡將衆七千築壘與陸
灋和相拒¶上遣使與紀書許其還蜀專制一方紀不從
報書¶如家人禮上復與紀書曰吾年為一日之長屬有¶
平亂之功膺此樂推事歸當璧儻遣使乎良所遲¶也如
曰不然於此投筆友于兄弟分形共氣兄肥<md:KR2c0001_SBCK_024-35b>¶弟瘦無復
相見之期讓棗推梨永罷懽愉之日心¶乎愛矣書不盡
<pb:KR2c0001_WYG_024-44a>
言紀頓兵日乆頻戰不利又聞魏¶冦深入成都孤危憂
懣不知所為乃遣其度支尚¶書樂奉業詣江陵求和請
依前㫖還蜀奉業知紀¶必敗啟上曰蜀軍乏糧士卒多
死危亡可待上遂¶不許其和紀以黄金一斤為餅餅百
為篋至有百¶篋銀五倍於金錦罽繒綵稱是毎戰懸示
將士不¶以為賞寜州刺史陳智祖請散之以募勇士弗
聽¶智祖哭而死有請事者紀辭疾不見由是將卒解¶體
秋七月辛未巴東民符昇等斬峽口城主公孫¶晃降於
<pb:KR2c0001_WYG_024-44b>
王琳謝答仁任約進攻侯叡破之㧞其三<md:KR2c0001_SBCK_024-36a>¶壘於是兩岸
十四城俱降紀不獲退順流東下逰¶擊將軍南陽樊猛
追擊之紀衆大潰赴水死者八¶千餘人猛圍而守之上
密敕猛曰生還不成功也¶猛引兵至紀所紀在舟中繞
牀而走以金囊擲猛¶曰以此雇卿送我一見七官猛曰
天子何由可見¶殺足下金將安之遂斬紀及其㓜子圓
滿陸灋和¶收太子圓照兄弟三人送江陵上絶紀屬籍
賜姓¶饕餮氏下劉孝勝獄已而釋之上使謂江安侯圓
<pb:KR2c0001_WYG_024-45a>
正曰西軍已敗汝父不知存亡意欲使其自裁圓¶正聞
之號哭稱世子不絶聲上頻使覘之知不能¶死移送廷
尉獄見圓照曰兄何乃亂人骨肉使痛<md:KR2c0001_SBCK_024-36b>¶酷如此圓照唯
云計誤上並命絶食於獄至齧臂¶啖之十三日而死逺
近聞而悲之　魏尉遲迥¶圍成都五旬永豐侯撝屢出
戰皆敗乃請降諸將¶欲不許迥曰降之則將士全逺人
恱攻之則將士¶傷逺人懼遂受之八月戊戌撝與宜都
王圓肅帥¶文武詣軍門降迥以禮接之與盟於益州城
<pb:KR2c0001_WYG_024-45b>
北吏¶民皆復其業唯收奴婢及儲積以賞將士軍無私¶
焉魏以撝及圓肅並為開府儀同三司以迥為大¶都督
益潼等十二州諸軍事益州刺史¶
三年魏加益州刺史尉遲迥督六州通前十八州¶自劍
閣以南得承制封拜及黜陟迥明賞罰布威<md:KR2c0001_SBCK_024-37a>¶恩綏輯新
民經畧未附華夷懐之¶
　
　通鑑紀事本末巻二十四上
<pb:KR2c0001_WYG_024-46a>
欽定四庫全書
　通鑑紀事本末卷二十四中
　　　　　　　　　　　　　宋　袁樞　　撰
　　蕭勃據嶺南¶
梁武帝太清三年　西江督䕶陳霸先欲起兵討¶侯景
景使人誘廣州刺史元景仲許奉以為主景¶仲由是附
景隂圖霸先霸先知之與成州刺史王¶懐明等集兵南
海馳檄以討景仲曰元景仲與賊¶合從朝廷遣曲陽侯
<pb:KR2c0001_WYG_024-46b>
蕭勃為刺史軍已頓朝亭景¶仲所部聞之皆棄景仲而
散秋七月甲寅景仲縊¶於閤下霸先迎定州刺史蕭勃
鎮廣州前髙州刺¶史蘭裕欽之弟也與其諸弟扇誘始興
等十郡攻¶監衡州事歐陽頠勃使霸先救之悉擒裕等
勃因<md:KR2c0001_SBCK_024-37b>¶以霸先監始興郡事　冬十二月始興太守陳¶霸
先結郡中豪傑欲討侯景郡人矦安都張偲等¶各帥衆
千餘人歸之霸先遣主帥杜僧明將二千¶人頓於嶺上
廣州刺史蕭勃遣人止之曰侯景驍¶雄天下無敵前者
<pb:KR2c0001_WYG_024-47a>
援軍十萬士馬精彊猶不能克¶君以區區之衆將何所
之如聞嶺北王矦又皆鼎¶沸親尋干戈以君踈外詎可
暗投未若且留始興¶遥張聲勢保太山之安也霸先曰
僕荷國恩往聞¶矦景渡江即欲赴援遭值元蘭梗我中
道今京都¶覆沒君辱臣死誰敢愛命君侯體則皇枝任
重方¶岳遣僕一軍猶賢乎已乃更止之乎乃遣使間道<md:KR2c0001_SBCK_024-38a>¶詣江陵受湘東王繹節度時南康土豪蔡路養起¶兵據
郡勃乃以腹心譚世逺為曲江令與路養相¶結同遏霸
<pb:KR2c0001_WYG_024-47b>
先¶
簡文帝大寳元年春正月陳霸先發始興至大庾¶嶺蔡
路養將二萬人軍於南野以拒之路養妻姪¶蘭陵蕭摩
訶年十三單騎出戰無敢當者杜僧明¶馬被傷陳霸先
救之授以所乗馬僧明上馬復戰¶衆軍因而乗之路養
大敗脫身走¶
元帝承聖三年廣州刺史曲江矦勃自以非上所¶授内
不自安上亦疑之勃啟求入朝五月乙巳上¶以王琳為
<pb:KR2c0001_WYG_024-48a>
廣州刺史勃為晉州刺史　秋九月<md:KR2c0001_SBCK_024-38b>¶曲江侯勃遷居始
興¶
陳髙祖永定元年初梁世祖以始興郡為東衡州¶以歐
陽頠為刺史久之徙頠為郢州刺史蕭勃留¶頠不遣世
祖以王琳代勃為廣州刺史勃遣其將¶孫盪監廣州盡
帥所部屯始興以避之頠别據一¶城不往謁閉門自守
勃怒遣兵襲之盡收其貲財¶馬仗尋赦之使復其所與
之結盟江陵䧟頠遂事¶勃二月庚午勃起兵於廣州遣
<pb:KR2c0001_WYG_024-48b>
頠及其將傅泰蕭¶孜為前軍孜勃之從子也南江州刺
史余孝頃以¶兵㑹之詔平西將軍周文育帥諸軍討之
歐陽¶頠等出南康頠屯豫章之苦竹灘傅泰據蹠口城<md:KR2c0001_SBCK_024-39a>¶余孝頃遣其弟孝勱守郡城自出豫章據石頭巴¶山太
守熊曇朗誘頠共襲髙州刺史黄灋&KR0612;又語¶灋&KR0612;約共
破頠且曰事捷與我馬仗遂出軍與頠¶俱進至灋&KR0612;城
下曇朗陽敗走灋&KR0612;乗之頠失援¶而走曇朗取其馬仗
歸于巴山周文育軍少舡余¶孝頃有舡在上牢文育遣
<pb:KR2c0001_WYG_024-49a>
軍主焦僧度襲之盡取¶以歸仍於豫章立柵軍中食盡
諸將欲退文育不¶許使人間行遺衡州刺史周迪書約
為兄弟迪得¶書甚喜許饋以糧於是文育分遣老弱乗
故舡㳂¶流俱下燒豫章柵偽若遁去者孝頃望之大喜
不¶復設備文育由間道兼行據芉韶芉韶上流則歐<md:KR2c0001_SBCK_024-39b>¶陽
頠蕭孜下流則傅泰余孝頃營文育據其中間¶築城饗
士頠等大駭頠退入泥溪文育遣嚴威將¶軍周鐡虎等
襲頠癸巳擒之文育盛陳兵甲與頠¶乗舟而宴廵蹠口
<pb:KR2c0001_WYG_024-49b>
城下使其將丁法洪攻泰擒之¶孜孝頃退走　三月庚
子周文育送歐陽頠傅¶泰于建康丞相霸先與頠有舊
釋而厚待之　曲¶江矦勃在南康聞歐陽頠等敗軍中
忷懼甲寅徳¶州刺史陳法武前衡州刺史譚世逺攻勃
殺之¶　夏四月故曲江矦勃主帥蘭敳襲殺譚世逺軍
主¶夏侯明徹殺敳持勃首降勃故記室李寳藏奉懐¶安
矦任據廣州蕭孜余孝頃猶據石頭為兩城各<md:KR2c0001_SBCK_024-40a>¶居其一
多設舡艦夾水而陳丞相霸先遣平南將¶軍矦安都助
<pb:KR2c0001_WYG_024-50a>
周文育擊之戊戌安都潜師夜燒其¶舡艦文育帥水軍
安都帥步騎進攻之蕭孜出降¶孝頃逃歸新吳文育等
引兵還丞相霸先以歐陽¶頠聲著南土復以頠為衡州
刺史使討嶺南未至¶其子紇已克始興頠至嶺南諸郡
皆降遂克廣州¶嶺南悉平　五月戊辰余孝頃遣使詣
丞相府¶乞降¶
二年王琳之引兵東下也衡州刺史周迪欲自據¶南川
乃總召所部八郡守宰結盟齊言入赴上恐¶其為變厚
<pb:KR2c0001_WYG_024-50b>
慰撫之新吳洞主余孝頃遣沙門道林<md:KR2c0001_SBCK_024-40b>¶說琳曰周廸黄
法&KR0612;皆依附金陵隂窺間隙大軍¶若下必為後患不如
先定南川然後東下孝頃請¶席卷所部以從下吏琳乃
遣輕車將軍樊猛平南¶將軍李孝欽平東將軍劉廣徳
將兵八千赴之使¶孝頃總督三將屯於臨川故郡徴兵
糧於迪以觀¶其所為　夏五月癸巳余孝頃等屯二萬
軍于¶工塘連八城以逼周迪迪懼請和并送兵糧樊猛¶
等欲受盟而還孝頃貪其利不許樹柵圍之由是¶猛等
<pb:KR2c0001_WYG_024-51a>
與孝頃不協　秋七月髙州刺史黄法&KR0612;¶吳興太守沈
恪寧州刺史周敷合兵救周迪敷自¶臨川故郡斷江口
分兵攻余孝頃别城樊猛等不<md:KR2c0001_SBCK_024-41a>¶救而沒劉廣徳乗流先
下故獲全孝頃等皆棄舟¶引兵步走迪追擊盡擒之送
孝頃及李孝欽於建¶康歸樊猛於王琳　九月余孝頃
之弟孝勱及¶子公颺猶據舊柵不下庚午詔開府儀同
三司周¶文育都督衆軍出豫章討之¶
三年夏五月周文育周迪黄法&KR0612;共討余公颺豫¶章太
<pb:KR2c0001_WYG_024-51b>
守熊曇朗引兵㑹之衆且萬人文育軍於金¶口公颺詐
降謀執文育文育覺之囚送建康文育¶進屯三陂王琳
遣其將曹慶帥二千人救余孝勱¶慶分遣主帥常衆愛
與文育相拒自帥其衆攻周¶迪及安南將軍吳明徹迪
等敗文育退據金口熊<md:KR2c0001_SBCK_024-41b>¶曇朗因其失利謀殺文育以應
衆愛監軍孫白象¶聞其謀勸文育先之文育不從時周
迪棄舡走不¶知所在乙酉文育得迪書自齎以示曇朗
曇朗殺¶之於坐而併其衆因據新淦城曇朗將兵萬人
<pb:KR2c0001_WYG_024-52a>
襲¶周敷敷擊破之曇朗單騎犇巴山　六月周文育之¶
討余孝勱也帝令南豫州刺史矦安都繼之文育死¶安
都還遇王琳將周炅周協南歸與戰擒之孝勱¶弟孝猷
帥所部四千家詣安都降安都進軍至左¶里擊曹慶常
衆愛破之衆愛奔廬山庚寅廬山民¶斬之傳首¶
文帝天嘉元年王琳之東下也帝徴南川兵江州<md:KR2c0001_SBCK_024-42a>¶刺史
周迪髙州刺史黄法&KR0612;帥舟師將赴之熊曇¶朗據城列
艦塞其中路迪等與周敷共圍之琳敗¶曇朗部衆離心
<pb:KR2c0001_WYG_024-52b>
迪攻拔其城虜男女萬餘口曇朗¶走入村中村民斬之
傳首建康盡滅其族¶
　　王琳奔齊(陳伐齊/)¶
梁元帝承聖元年冬十月戊申湘東王執湘州刺¶史王
琳於殿中殺其副將殷宴琳本會稽兵家其¶姊妹皆入
王宫故琳少在王左右琳好勇王以為¶將帥琳傾身下
士所得賞賜不以入家麾下萬人¶多江淮羣盗從王僧
辯平矦景與杜龕功居第一¶在建康恃寵縱暴僧辯不
<pb:KR2c0001_WYG_024-53a>
能禁僧辯以宫殿之燒<md:KR2c0001_SBCK_024-42b>¶恐得罪欲以琳塞責乃宻啟王
請誅琳王以琳為¶湘州琳自疑及禍使長史陸納帥部
曲赴湘州身¶詣江陵陳謝謂納等曰吾若不返子將安
之咸曰¶請死之相泣而别至江陵王下琳吏辛酉以王
子¶方略為湘州刺史又以廷尉黄羅漢為長史使與¶太
舟卿張載至巴陵先據琳軍載有寵於王而御¶下峻刻
荆州人疾之如讐羅漢等至琳軍陸納及¶士卒並哭不
肯受命執羅漢及載王遣宦者陳旻¶往諭之納對旻刳
<pb:KR2c0001_WYG_024-53b>
載腹抽膓以繫馬足使繞而走¶腸盡氣絶又臠割出其
心向之忭舞焚其餘骨以¶黄羅漢清謹而勉之納與諸
將引兵襲湘州時州<md:KR2c0001_SBCK_024-43a>¶中無主納遂據之　十一月湘東
王即皇帝位¶於江陵　陸納襲擊衡州刺史丁道貴於
渌口破¶之道貴奔零陵其衆悉降於納上聞之遣使徴
司¶徒王僧辯右衛將軍杜崱平北將軍裴之横與宜¶豐
矦循共討納循軍巴陵以待之¶
二年春三月陸納遣其將吳藏潘烏黒李賢明等¶下據
<pb:KR2c0001_WYG_024-54a>
車輪王僧辯至巴陵宜豐矦循讓都督於僧¶辯僧辯弗
受上乃以僧辯循為東西都督夏四月¶丙申僧辯軍于
車輪　陸納夾岸為城以拒王僧¶辯納士卒皆百戰之
餘僧辯憚之不敢輕進稍作¶連城以逼之納以僧辯為
怯不設備五月甲子僧<md:KR2c0001_SBCK_024-43b>¶辯命諸軍水陸齊進急攻之僧
辯親執旗鼓宜豐¶矦循身受矢石拔其二城納衆大敗
步走保長沙¶　六月上遣使送王琳令說諭陸納乙未
琳至¶長沙僧辯使送示之納衆悉拜且泣使謂僧辯曰
<pb:KR2c0001_WYG_024-54b>
朝廷若赦王郎乞聽入城僧辯不許復送江陵陸¶法和
求救不已上欲召長沙兵恐失陸納乃復遣¶琳許其入
城琳既入納遂降湘州平上復琳官爵¶　秋八月以湘
州刺史王琳為衡州刺史¶
三年夏五月乙巳以王琳為廣州刺史上以琳部¶衆彊
盛又得衆心故欲逺之琳與主書廣漢李膺¶厚善私謂
膺曰琳小人也䝉官拔擢至此今天下<md:KR2c0001_SBCK_024-44a>¶未定遷琳嶺南
如有不虞安得琳力竊揆官意不¶過疑琳琳分望有限
<pb:KR2c0001_WYG_024-55a>
豈與官爭為帝乎何不以琳¶為雍州刺史鎮武寧琳自
放兵作田為國禦捍膺¶然其言而弗敢啟　冬十一月
魏師圍江陵帝¶徴廣州刺史王琳為湘州刺史使引兵
入援王琳¶軍至長沙鎮南府長史裴政間道先報江陵
為魏¶人所獲臺城䧟帝為魏人所殺(事見梁/氏亂亡)¶
敬帝紹㤗元年春正月梁王詧即皇帝位於江陵¶以莫
勇為武州刺史魏永壽為巴州刺史　湘州¶刺史王琳
將兵自小桂北下至蒸城聞江陵已䧟¶為世祖發哀三
<pb:KR2c0001_WYG_024-55b>
軍縞素遣别將矦平帥舟師攻後<md:KR2c0001_SBCK_024-44b>¶梁琳屯兵長沙傳檄
州郡為進取之計長沙王韶¶及上㳺諸將皆推琳為盟
主　二月矦平攻後¶梁巴武二州故劉棻主帥趙朗殺
宋文徹以邵陵¶歸于王琳　夏五月庚辰矦平等擒莫
勇魏永¶壽江陵之䧟也永嘉王莊生七年矣尼法慕匿
之¶王琳迎莊送之建康　秋八月辛巳王琳自蒸¶城還
長沙　冬十月以王琳為車騎將軍開府¶儀同三司
十二月以陳霸先從子曇朗及永¶嘉王莊為質于齊(事/見)
<pb:KR2c0001_WYG_024-56a>
(梁氏/亂亡)¶
太平元年春二月後梁主擊矦平於公安平與長¶沙王
韶引兵還長沙王琳遣平鎮巴州　夏五<md:KR2c0001_SBCK_024-45a>¶月矦平頻破
後梁軍以王琳兵威不接更不受指¶麾琳遣將討之平
殺巴州助防吕旬收其衆奔江¶州矦瑱與之結為兄弟
琳軍勢益衰乙丑遣使奉¶表詣齊并獻馴象江陵之䧟
也琳妻蔡氏世子毅¶皆沒于魏琳又獻欵于魏以求妻
子亦稱臣于梁¶　秋七月魏太師泰遣安州長史鉗耳
<pb:KR2c0001_WYG_024-56b>
康買使¶于王琳琳遣長史席豁報之且請歸世祖及愍
懐¶太子之柩泰許之　八月魏以王琳為大將軍¶長沙
郡公　九月甲子王琳以舟師襲江夏冬¶十月壬申豐
城矦泰以州降之　十二月辛丑¶豐城矦泰奔齊齊以
為永州刺史詔徴王琳為司<md:KR2c0001_SBCK_024-45b>¶空琳辭不至留其將潘純
陀監郢州身還長沙魏¶人歸其妻子¶
陳髙祖永定元年春正月詔以王琳為司空驃騎¶大將
軍　三月甲辰以司空王琳為湘郢二州¶刺史　夏五
<pb:KR2c0001_WYG_024-57a>
月王琳既不就徴大治舟艦將攻¶陳霸先六月戊寅霸
先以開府儀同三司矦安都¶為西道都督周文育為南
道都督將舟師二萬㑹¶武昌以擊之　秋八月丁卯周
人歸梁世祖柩¶及諸將家屬千餘人於王琳　冬十月
梁敬帝¶禪位於陳　矦安都至武昌王琳將樊猛棄城
走¶周文育自豫章㑹之安都聞上受禪歎曰吾今兹<md:KR2c0001_SBCK_024-46a>¶必
敗戰無名矣時兩將俱行不相統攝部下交爭¶稍不相
平軍至郢州琳將潘純陀於城中遥射官¶軍安都怒進
<pb:KR2c0001_WYG_024-57b>
軍圍之未克而王琳至弇口安都乃¶釋郢州悉衆詣沌
口留沈泰一軍守漢曲安都遇¶風不得進琳據東岸安
都等據西岸相持數日乃¶合戰安都等大敗安都文育
及禆將徐敬成周鐡¶虎程靈洗皆為琳所擒沈泰引軍
奔歸琳引見諸¶將與語周鐵虎辭氣不屈琳殺鐵虎而
囚安都等¶總以一長鏁繫之置琳所坐䑽下令所親宦
者王¶子晉掌視之琳乃移湘州軍府就郢城又遣其將¶
樊猛襲據江州<md:KR2c0001_SBCK_024-46b>¶
<pb:KR2c0001_WYG_024-58a>
二年春正月王琳引兵下至湓城屯於白水浦帶¶甲十
萬琳以北江州刺史魯悉達為鎮北將軍上¶亦以悉達
為征西將軍各送鼓吹女樂悉達兩受¶之遷延顧望皆
不就上遣安西將軍沈泰襲之不¶克琳欲引軍東下而
悉達制其中流琳遣使說誘¶終不從己亥琳遣記室宗
虩求援於齊且請納梁¶永嘉王莊以主梁祀　三月齊
發兵援送梁永¶嘉王莊於江南冊拜王琳為梁丞相都
督中外諸¶軍録尚書事琳遣兄子叔寶帥所部十州刺
<pb:KR2c0001_WYG_024-58b>
史子¶弟赴鄴琳奉莊即皇帝位改元天啟追諡建安公¶
淵明曰閔皇帝帝以琳為侍中大將軍中書監餘<md:KR2c0001_SBCK_024-47a>¶依齊
朝之命　夏六月己巳詔司空矦瑱領軍¶將軍徐度帥
舟師為前軍以討王琳　秋七月¶戊戌上幸石頭送矦
瑱等　甲辰上遣吏部尚書¶謝哲往諭王琳哲朏之孫
也　八月謝哲返命¶王琳請還湘州詔追衆軍還癸未
衆軍至自大雷¶　冬十二月後梁主遣其大將軍王操
將兵略¶取王琳之長沙武陵南平等郡
<pb:KR2c0001_WYG_024-59a>
三年春正月王琳召桂州刺史淳于量量雖與琳¶合而潜通
於陳二月辛酉以量為開府儀同三司¶　三月梁永嘉王莊
至郢州遣使入貢于齊王¶琳遣其將雷文策襲後梁監利
太守蔡大有殺之<md:KR2c0001_SBCK_024-47b>¶　夏六月丁酉上不豫丙午殂　冬
十月王¶琳聞髙祖殂乃以少府卿吳郡孫瑒為郢州刺
史¶總留任奉梁永嘉王莊出屯濡須口齊揚州道行¶䑓
慕容儼帥衆臨江為之聲援十一月乙卯琳冦¶大雷詔
矦瑱矦安都及儀同徐度將兵禦之安州¶刺史吳明徹
<pb:KR2c0001_WYG_024-59b>
夜襲湓城琳遣巴陵太守任忠擊明¶徹大破之明徹僅
以身免琳因引兵東下¶
文帝天嘉元年春二月王琳至柵口矦瑱督諸軍¶出屯
蕪湖相持百餘日東關春水稍長舟艦得通¶琳引合肥
漅湖之衆舳艫相次而下軍勢甚盛瑱¶進軍虎檻州琳
亦出船列于江西隔洲而泊明日<md:KR2c0001_SBCK_024-48a>¶合戰琳軍少却退保
西岸及夕東北風大起吹其¶舟艦竝壊没于沙中浪大
不得還浦及旦風靜琳¶入浦治舡瑱等亦引軍退入蕪
<pb:KR2c0001_WYG_024-60a>
湖周人聞琳東下¶遣都督荆襄等五十二州諸軍事荆
州刺史史寧¶將兵數萬乗虗襲郢州孫瑒嬰城自守琳
聞之恐¶其衆潰乃帥舟師東下去蕪湖十里而泊擊柝
聞¶於陳軍齊儀同三司劉伯球將兵萬餘人助琳水¶戰
行䑓慕容恃徳之子子㑹將鐡騎二千屯蕪湖¶西岸為
之聲勢丙申瑱令軍中晨炊蓐食以待之¶時西南風急
琳自謂得天助引兵直趣建業瑱等¶徐出蕪湖躡其後
西南風翻為瑱用琳擲火炬以<md:KR2c0001_SBCK_024-48b>¶燒陳舡皆反燒其舡瑱
<pb:KR2c0001_WYG_024-60b>
發拍以擊琳艦又以牛皮¶冐䝉衝小舡以觸其艦并鎔
鐵灑之琳軍大敗軍¶士溺死者什二三餘皆棄舡登岸
走為陳軍所殺¶殆盡齊步騎在西岸者自相蹂踐並䧟
于蘆荻泥¶淖中騎皆棄馬脫走得免者什二三擒劉伯
球慕¶容子㑹斬獲萬計盡收梁齊軍資器械琳乗舴艋¶
冐陳走至湓城欲收合離散衆無附者乃與妻妾¶左右
十餘人奔齊先是琳使侍中袁泌御史中丞¶劉仲威侍
衛永嘉王莊及敗左右皆散泌以輕舟¶送莊達于齊境
<pb:KR2c0001_WYG_024-61a>
拜辭而還遂來降仲威奉莊奔齊¶泌昻之子也樊猛及
其兄毅帥部曲來降　周軍<md:KR2c0001_SBCK_024-49a>¶復至郢州孫瑒士卒皆死
戰周人不能克既而聞¶王琳敗陳兵將至乃解圍去瑒
遣使舉中流之地¶來降¶
二年春正月齊主使王琳出合肥召募傖楚更圖¶進取
合州刺史裴景徽琳兄珉之壻也請以私屬¶為鄉導齊
主使琳與行臺左丞盧潜將兵赴之琳¶沉吟不决景徽
恐事泄挺身奔齊齊主以琳為驃¶騎大將軍開府儀同
<pb:KR2c0001_WYG_024-61b>
三司揚州刺史鎮壽陽¶
三年春閏二月齊揚州刺史行臺王琳數欲南侵¶尚書
盧潜以為時事未可上遣移書壽陽欲與齊¶和親潜以
其書奏齊朝仍上啟且請息兵齊主許<md:KR2c0001_SBCK_024-49b>¶之遣散騎常侍
崔瞻來聘且歸南康愍王曇朗之¶䘮琳由是與潜有隙
更相表列齊主徴琳赴鄴以¶潜為揚州刺史領行臺尚
書瞻㥄之子也　秋¶七月上遣使聘齊　冬十一月丁
丑齊遣兼散¶騎常侍封孝琰來聘
<pb:KR2c0001_WYG_024-62a>
四年夏六月乙卯齊主使兼散騎常侍崔子武來¶聘¶
五年夏四月辛卯齊主使兼散騎常侍皇甫亮來¶聘
冬十一月戊戍齊主使兼散騎常侍劉逖¶來聘
六年夏六月己巳齊主使兼散騎常侍王季髙¶來聘<md:KR2c0001_SBCK_024-50a>¶天康元年夏六月齊遣兼散騎常侍韋道儒來聘¶
臨海王光大元年夏四月癸丑齊遣散騎常侍司¶馬㓜
之來聘¶
二年春正月癸亥齊主使兼散騎常侍鄭大護來¶聘
<pb:KR2c0001_WYG_024-62b>
宣帝太建二年春正月戊申齊使兼散騎常侍裴¶讞之
來聘　冬十月齊以梁永嘉王莊為開府¶儀同三司梁
王許以興復竟不果及齊亡莊憤邑¶卒於鄴¶
三年春正月丁巳齊使兼散騎常侍劉環儁來聘¶　夏
四月齊遣使來聘<md:KR2c0001_SBCK_024-50b>¶五年春三月帝謀伐齊公卿各有異同唯鎮前將¶軍吳
明徹决䇿請行帝謂公卿曰朕意已决卿可¶共舉元帥
衆議以中權將軍淳于量位重共署推¶之尚書左僕射
<pb:KR2c0001_WYG_024-63a>
徐陵獨曰吳明徹家在淮左悉彼¶風俗將略人才當今
亦無過者都官尚書河東裴¶忌曰臣同徐僕射陵應聲
曰非但明徹良將裴忌¶即良副也壬午分命衆軍以明
徹都督征討諸軍¶事忌監軍事統衆十萬伐齊明徹出
秦郡都督黄¶法&KR0612;出歴陽　夏四月齊人於秦郡置秦
州州¶前江浦通涂水齊人以大木為柵於水中辛亥吳¶
明徹遣豫章内史程文季將驍勇拔其柵克之文<md:KR2c0001_SBCK_024-51a>¶季靈
洗之子也齊人議禦陳師開府儀同三司王¶紘曰官軍
<pb:KR2c0001_WYG_024-63b>
比屢失利人情騷動若復出頓江淮恐¶北狄西冦乗弊
而來則世事去矣莫若薄賦省徭¶息民養士使朝廷恊
睦遐邇歸心天下皆當肅清¶豈直陳氏而已不從遣軍
救歴陽庚申黄法&KR0612;擊¶破之又遣開府儀同三司尉破
胡長孫洪略救秦¶州趙彦深私問計於祕書監源文宗
曰吳賊侏張¶遂至於此弟往為秦涇刺史悉江淮間情
事今何¶術以禦之文宗曰朝廷精兵必不肯多付諸將
數¶千已下適足為吳人之餌尉破胡人品王之所知¶敗
<pb:KR2c0001_WYG_024-64a>
績之事匪朝伊夕國家待遇淮南失之同於蒿<md:KR2c0001_SBCK_024-51b>¶箭如文
宗計者不過專委王琳招募淮南三四萬¶人風俗相通
能得死力兼令舊將將兵屯於淮北¶足以固守且琳之
於頊必不肯北面事之明矣竊¶謂此計之上者若不推
赤心於琳更遣餘人掣肘¶復成速禍彌不可為彦深歎
曰弟此䇿誠足制勝¶千里但口舌爭之十日已不見從
時事至此安可¶盡言因相顧流涕文宗名彪以字行子
恭之子也¶文宗子師為左外兵郎中攝祠部嘗白髙阿
<pb:KR2c0001_WYG_024-64b>
那肱¶龍見當雩阿那肱驚曰何處龍見其色如何師曰¶
龍星初見禮當雩祭非真龍也阿那肱怒曰漢兒¶多事
彊知星宿遂不祭師出竊歎曰禮既廢矣齊<md:KR2c0001_SBCK_024-52a>¶能久乎齊
師選長大有膂力者為前隊號蒼頭犀¶角大力其鋒甚
銳又有西域胡善射弦無虗發衆¶軍尤憚之辛酉戰于
吕梁將戰吳明徹謂巴山太¶守蕭摩訶曰若殪此胡則
彼軍奪氣君才不减關¶侯矣摩訶曰願示其狀當為公
取之明徹乃召降¶人有識胡者使指示之自酌酒以飲
<pb:KR2c0001_WYG_024-65a>
摩訶摩訶飲¶畢馳馬衝齊軍胡挺身出陳前十餘步彀
弓未發¶摩訶遥擲銑鋧正中其額應手而仆齊軍大力
十¶餘人出戰摩訶又斬之於是齊軍大敗尉破胡走¶長
孫洪略戰死破胡之出師也齊人使侍中王琳¶與之俱
琳謂破胡曰吳兵甚銳宜以長䇿制之慎<md:KR2c0001_SBCK_024-52b>¶勿輕鬬破胡
不從而敗琳單騎僅免還至彭城齊¶人即使之赴壽陽
召募以拒陳師復以盧潜為揚¶州道行臺尚書甲子南
譙太守徐槾克石梁城五¶月己巳瓦梁城降癸酉陽平
<pb:KR2c0001_WYG_024-65b>
郡降甲戌徐槾克廬¶江城歴陽窮蹙乞降黄法&KR0612;緩之
則又拒守法&KR0612;¶怒帥卒急攻丙子克之盡殺戍卒進軍
合肥合肥¶望旗請降法&KR0612;禁侵掠撫勞戌卒與之盟而
縱之¶　己卯齊北髙唐郡降辛巳詔南豫州刺史黄法¶
&KR0612;徙鎮歴陽乙酉南齊昌太守黄詠克齊昌外城¶丙戌
廬陵内史任忠軍于東關克其東西二城進¶克蘄城戊
子又克譙郡城秦州城降癸巳𤓰步胡<md:KR2c0001_SBCK_024-53a>¶墅二城降　六
月庚子郢州刺吏李綜克灄口¶城乙巳任忠克合州外
<pb:KR2c0001_WYG_024-66a>
城庚戌淮陽沐陽郡並棄¶城走　癸丑程文季攻齊涇
州拔之乙卯宣毅司¶馬湛陀克新蔡城　癸亥黄法&KR0612;
克合州吳明徹¶進攻仁州甲子克之　秋七月戊辰齊
遣尚書¶左丞陸騫將兵二萬救齊昌出自巴蘄遇西陽
太¶守汝南周炅炅留羸弱設疑兵以當之身率精銳¶由
間道邀其後大破之己巳征北大將軍吳明徹¶軍至峽
口克其北岸城南岸守者棄城走周炅克¶巴州淮北絳
城及榖陽士民並殺其戍主以城降¶齊巴陵王王琳與
<pb:KR2c0001_WYG_024-66b>
揚州刺史王貴顯保壽陽外郭<md:KR2c0001_SBCK_024-53b>¶吳明徹以琳初入衆心
未固丙戍乗夜攻之城潰¶齊兵退據相國城及金城八
月乙未山陽城降壬¶寅盱眙城降壬子戎昭將軍徐敬
辯克海安城青¶州東海城降戊午平固矦敬㤗等克晉
州九月甲¶子陽平城降壬申髙陽太守沈善慶克馬頭
城甲¶戌齊安城降丙子左衛將軍樊毅克廣陵楚子城¶
　冬十月吳明徹攻壽陽堰肥水以灌城城中¶多病腫
泄死者什六七齊行臺右僕射琅邪皮景¶和等救壽陽
<pb:KR2c0001_WYG_024-67a>
以尉破胡新敗怯懦不敢前屯於淮¶口敕使屢促之然
始度淮衆數十萬去壽陽三十¶里頓軍不進諸將皆懼
曰堅城未拔大援在近將<md:KR2c0001_SBCK_024-54a>¶若之何明徹曰兵貴神速而
彼結營不進自挫其¶鋒吾知其不敢戰明矣乙巳躬擐
甲胄四面疾攻¶一鼓拔之生擒王琳王貴顯盧潜及扶
風王可朱¶渾道裕尚書左丞李騊駼送建康景和北遁
盡收¶其駝馬輜重琳體貌閑雅喜怒不形於色彊記明¶
敏軍府佐吏千數皆能識其姓名刑罰不濫輕財¶愛士
<pb:KR2c0001_WYG_024-67b>
得將卒心雖失地流寓在鄴齊人皆重其忠¶義及被擒
故麾下將卒多在明徹軍中見者皆&KR1187;¶欷不能仰視争
為請命及致資給明徹恐其為變¶遣使追斬之於壽陽
東二十里哭者聲如雷有一¶叟以酒脯來祭哭盡哀收
其血而去田夫野老知<md:KR2c0001_SBCK_024-54b>¶與不知聞者莫不流涕齊穆提
婆韓長鸞聞壽陽¶䧟握槊不輟曰本是彼物從其取去
齊主聞之頗¶以為憂提婆等曰假使國家盡失黄河以
南猶可¶作一龜兹國更可憐人生如寄唯當行樂何用
<pb:KR2c0001_WYG_024-68a>
愁¶為左右嬖臣因共賛和之帝即大喜酣飲鼓舞仍¶使
於黎陽臨河築城戍丁未齊遣萬人至頴口¶樊毅擊走
之辛亥遣兵援蒼陵又破之齊主以皮¶景和全軍而還
賞之除尚書令丙辰詔以壽陽復¶為豫州以黄城為司
州以明徹為都督豫合等六¶州諸軍事車騎大將軍豫
州刺史遣謁者蕭淳風¶就壽陽冊命於城南設壇士卒
二十萬陳旗鼔戈<md:KR2c0001_SBCK_024-55a>¶甲明徹登壇拜受成禮而退將卒榮
之上置酒舉¶杯屬徐陵曰賞卿知人陵避席曰定䇿聖
<pb:KR2c0001_WYG_024-68b>
𠂻非臣¶力也以黄法&KR0612;為征西大將軍合州刺史戊午
湛¶陀克齊昌城十一月甲戍淮隂城降庚辰威虜將¶軍
劉桃枝克朐山城辛巳樊毅克濟隂城己丑魯¶廣達攻
濟南徐州克之以廣達為北徐州刺史鎮¶其地齊北徐
州民多起兵以應陳逼其州城祖珽¶命不閉城門禁人
不得出衢路城中寂然反者不¶測其故疑人走城空不
設備珽忽令鼓譟震天反¶者皆驚走既而復結陳向城
珽令録事叅軍王君¶植將兵拒之自乗馬臨陳左右射
<pb:KR2c0001_WYG_024-69a>
反者先聞其盲<md:KR2c0001_SBCK_024-55b>¶謂其必不能出忽見之大驚穆提婆欲
令城䧟不¶遣援兵珽且戰且守十餘日反者竟散走詔
懸王¶琳首於建康市故吏梁驃騎倉曹叅軍朱瑒致書¶
徐陵求其首曰竊以典午將滅徐廣為晉家遺老¶當塗
已謝馬孚稱魏室忠臣梁故建寧公琳當離¶亂之辰總
方伯之任天厭梁徳尚思匡繼徒藴包¶胥之志終遘萇
𢎞之眚至使身没九泉頭行千里¶伏惟聖恩博厚明詔
爰發赦王經之哭許田横之¶塟不使壽春城下唯傳報
<pb:KR2c0001_WYG_024-69b>
葛之人滄洲島上獨有¶悲田之客陵為之啟上十二月
壬辰朔詔琳首皆¶還其親屬瑒瘞琳於八公山側義故
㑹塟者數千<md:KR2c0001_SBCK_024-56a>¶人瑒間道奔齊别議迎塟尋有壽陽人茅
智勝等¶五人宻送其柩於鄴齊贈琳開府儀同三司録
尚¶書事謚曰忠武王給輼輬車以塟之¶
　　齊顯祖狂暴(常山王篡立附/)¶
梁敬帝紹㤗元年　初齊平秦王歸彦幼孤髙祖¶令清
河昭武王岳養之岳情禮甚薄歸彦心銜之¶及顯祖即
<pb:KR2c0001_WYG_024-70a>
位歸彦為領軍大將軍大被寵遇岳謂¶其徳已更倚賴
之岳屢將兵立功有威名而性豪¶侈好酒色起第於城
南㕔事後開巷歸彦譛之於¶帝曰清河僣擬宫禁制為
永巷但無闕耳帝由是¶惡之帝納倡婦薛氏於後宫岳
先嘗因其姊迎之<md:KR2c0001_SBCK_024-56b>¶至第帝夜逰於薛氏家其姊為父乞
司徒帝大怒¶縣其姊鋸殺之讓岳以姦岳不服帝益怒
十一月¶乙亥使歸彦鴆岳岳自訴無罪歸彦曰飲之則
家¶全飲之而卒塟贈如禮薛嬪有寵於帝久之帝忽¶思
<pb:KR2c0001_WYG_024-70b>
其與岳通無故斬首藏之於懐出東山宴飲勸¶酬始合
忽探出其首投於柈上支解其尸弄其髀¶為琵琶一座
大驚帝方收取對之流涕曰佳人難¶再得載尸以出被
髮步哭而隨之¶
太平元年齊發丁匠三十餘萬修廣三臺宫殿齊¶顯祖
之初立也留心政術務存簡靖坦於任使人¶得盡力又
能以法馭下或有違犯不容勳戚内外<md:KR2c0001_SBCK_024-57a>¶莫不肅然至於
軍國機䇿獨决懐抱每臨行陳親¶當矢石所向有功數
<pb:KR2c0001_WYG_024-71a>
年之後漸以功業自矜遂嗜¶酒淫佚肆行狂暴或身自
歌舞盡日通宵或散髮¶胡服雜衣錦綵或袒露形體塗
傅粉黛或乗牛驢¶槖駞白象不施鞍勒或令崔季舒劉
桃枝負之而¶行擔胡鼓拍之勳戚之第朝夕臨幸㳺行
市里街¶坐巷宿或盛夏日中暴身或隆冬去衣馳走從
者¶不堪帝居之自若三䑓構木髙二十七丈兩棟¶相距
二百餘尺工匠危怯皆繫䋲自防帝登脊疾¶走殊無怖
畏時復雅儛折旋中節傍人見者莫不¶寒心嘗於道上
<pb:KR2c0001_WYG_024-71b>
問婦人曰天子何如曰顛顛癡癡<md:KR2c0001_SBCK_024-57b>¶何成天子帝殺之婁
太后以帝酒狂舉杖擊之曰¶如此父生如此兒帝曰即
當嫁此老母與胡太后¶大怒遂不言笑帝欲太后笑自
匍匐以身舉牀墜¶太后於地頗有所傷既醒大慙恨使
積柴熾火欲¶入其中太后驚懼親自持挽彊為之笑曰
曏汝醉¶耳帝乃設地席命平秦王歸彦執杖口自責數
脫¶背就罰謂歸彦曰杖不出血當斬汝太后前自抱¶之
帝流涕苦請乃笞脚五十然後衣冠拜謝悲不¶自勝因
<pb:KR2c0001_WYG_024-72a>
是戒酒一旬又復如初帝幸李后家以鳴¶鏑射后母崔
氏罵曰吾醉時尚不識太后老婢何¶事馬鞭亂擊一百
有餘雖以楊愔為宰相使進厠<md:KR2c0001_SBCK_024-58a>¶籌以馬鞭鞭其背流血
浹袍嘗欲以小刀剺其腹¶崔季舒託俳言曰老小公子
惡戯因掣刀去之又¶置愔於棺中載以轜車又嘗持槊
走馬以擬左丞¶相斛律金之胷者三金立不動乃賜帛
千段髙氏¶婦女不問親疎多與之亂或以賜左右又多
方苦¶辱之彭城王浟太妃爾朱氏魏敬宗之后也帝欲
<pb:KR2c0001_WYG_024-72b>
蒸之不從手刄殺之故魏樂安王元昻李后之姊¶壻也
其妻有色帝數幸之欲納為昭儀召昻令伏¶以鳴鏑射
之百餘下凝血垂將一石竟至於死后¶啼不食乞讓位
於姊太后又以為言帝乃止又嘗¶於衆中召都督韓哲
無罪斬之作大鑊長鋸剉碓<md:KR2c0001_SBCK_024-58b>¶之屬陳之於庭每醉輒手
殺人以為&KR0231;樂所殺者¶多令支解或焚之於火或投之
於水楊愔乃簡鄴¶下死囚置之仗内謂之供御囚帝欲
殺人輒執以¶應命三月不殺則宥之開府參軍裴謂之
<pb:KR2c0001_WYG_024-73a>
上書極¶諫帝謂楊愔曰此愚人何敢如是對曰彼欲陛
下¶殺之以成名於後世耳帝曰小人我且不殺爾焉¶得
名帝與左右飲曰樂哉都督王紘曰有大樂亦¶有大苦
帝曰何謂也對曰長夜之飲不寤國亡身¶隕所謂大苦
帝縛紘欲斬之思其有救世祖之功¶乃捨之帝逰宴東
山以關隴未平投盃震怒召魏¶收於前立為詔書宣示
逺近將事西行魏人震恐<md:KR2c0001_SBCK_024-59a>¶常為度隴之計然實未行一
日泣謂羣臣曰黒獺¶不受我命奈何都督劉桃枝曰臣
<pb:KR2c0001_WYG_024-73b>
得三千騎請就¶長安擒之以來帝壯之賜帛千匹趙道
徳進曰東¶西兩國彊弱力均彼可擒之以來此亦可擒
之以¶往桃枝妄言應誅陛下奈何濫賞帝曰道徳言是¶
囬絹賜之帝乗馬欲下峻岸入于漳道徳攬轡回¶之帝
怒將斬之道徳曰臣死不恨當於地下啟先¶帝論此兒
酣酗顛狂不可敎訓帝黙然而止它日¶帝謂道徳曰我
飲酒過須痛杖我道徳抶之帝走¶道徳逐之曰何物人
為此舉止典御丞李集面諫¶比帝於桀紂帝令縛置流
<pb:KR2c0001_WYG_024-74a>
中沈没久之復令引出<md:KR2c0001_SBCK_024-59b>¶謂曰吾何如桀紂集曰向來彌
不及矣帝又令沈¶之引出更問如此數四集對如初帝
大笑曰天下¶有如此癡人方知龍逢比干未是俊物遂
釋之頃¶之又被引入見似有所諫帝令將出要斬其或
斬¶或赦莫能測焉内外&KR0579;&KR0579;各懐怨毒而素能黙識¶彊
記加以嚴斷羣下戰慄不敢為非又能委政楊¶愔愔總
攝機衡百度脩敕故時人皆言主昏於上¶政清於下
秋八月庚申齊主將西巡百官辭¶於紫陌帝使矟騎圍
<pb:KR2c0001_WYG_024-74b>
之曰我舉鞭即殺之日晏帝¶醉不能起黄門郎是連子
暢曰陛下如此羣臣不¶勝忍怖帝曰大怖邪若然勿殺
遂如晉陽　冬<md:KR2c0001_SBCK_024-60a>¶十二月齊自西河總秦戍築長城東至
於海前後¶所築東西凢三千餘里¶
陳髙祖永定元年秋七月河南北大蝗齊主問魏¶郡丞
崔叔瓉曰何故致蝗對曰五行志土功不時¶蝗蟲為災
今外築長城内興三臺殆以此乎齊主¶大怒使左右敺
之擢其髮以溷沃其頭曵足以出¶叔瓉季舒之兄也
<pb:KR2c0001_WYG_024-75a>
初齊有術士言亾髙者黒衣¶故髙祖每出不欲見沙門
顯祖在晉陽問左右何¶物最黑對曰無過於漆帝以上
黨王渙於兄弟第¶七使庫直都督破六韓伯昇之鄴徴
渙渙至紫陌¶橋殺伯昇而逃浮河南度至濟州為人所
執送鄴<md:KR2c0001_SBCK_024-60b>¶帝之為太原公也與永安王浚偕見世宗帝有
時¶洟出浚責帝左右曰何不為二兄拭鼻帝心銜之¶及
即位浚為青州刺史聰明矜恕吏民恱之浚以¶帝嗜酒
私謂親近曰一兄因酒敗徳朝臣無敢諫¶者大敵未滅
<pb:KR2c0001_WYG_024-75b>
吾甚以為憂欲乘驛至鄴面諫不知¶用吾言不或宻以
白帝帝益銜之浚入朝從幸東¶山帝裸裎為樂浚進諫
曰此非人主所宜帝不恱¶浚又於屏處石楊愔譏其不
諌帝時不欲大臣與¶諸王交通愔懼奏之帝大怒曰小
人由來難忍遂¶罷酒還宫浚尋還州又上書切諫詔徴
浚浚懼禍¶謝疾不至帝遣馳驛收浚老㓜泣送者數千
人至<md:KR2c0001_SBCK_024-61a>¶鄴與上黨王渙皆盛以鐡籠寘於北城地牢飲食¶
溲穢共在一所
<pb:KR2c0001_WYG_024-76a>
二年冬十一月齊三䑓成更名銅爵曰金鳯金虎¶曰聖
應氷井曰崇光甲午齊主至鄴大赦齊主遊¶三䑓&KR0231;以
槊刺都督尉子輝應手而斃常山王演¶以帝沈湎憂憤
形於顔色帝覺之謂曰但令汝在¶我何為不縱樂演唯
涕泣拜伏竟無所言帝亦大¶悲抵盃於地曰汝似嫌我
如是自今敢進酒者斬¶之因取所御盃盡壊棄未㡬沈
湎益甚或於諸貴¶戚家角力批拉不限貴賤唯演至則
内外肅然演¶又宻撰事條將諫其友王晞以為不可演
<pb:KR2c0001_WYG_024-76b>
不從因<md:KR2c0001_SBCK_024-61b>¶間極言遂逢大怒演性頗嚴尚書郎中剖斷有
失¶輙加捶楚令史姦慝即考竟帝乃立演於前以刀¶鐶
擬脅召被演罰者臨以白刄求演之短咸無所¶陳乃釋
之晞昕之弟也帝疑演假辭於晞以諫欲¶殺之王私謂
晞曰王博士明日當作一條事為欲¶相活亦圗自全宜
深體勿怪乃於衆中杖晞二十¶帝尋發怒聞晞得杖以
故不殺髠鞭配甲坊居三¶年演又因諫争被敺撻閉口
不食太后日夜涕泣¶帝不知所為曰儻小兒死奈我老
<pb:KR2c0001_WYG_024-77a>
母何於是數往¶問演疾謂曰努力彊食當以王晞還汝
乃釋晞令¶詣演演抱晞曰吾氣息惙然恐不復相見晞
流涕<md:KR2c0001_SBCK_024-62a>¶曰天道神明豈令殿下遂斃此舍至尊親為人兄¶
尊為人主安可與計殿下不食太后亦不食殿下¶縱不
自惜獨不念太后乎言未卒演彊坐而飯晞¶由是得免
徒還為王友及演録尚書事除官者皆¶詣演謝去必辭
晞言於演曰受爵天朝拜恩私第¶自古以為不可宜一
切約絶演從之久之演從容¶謂晞曰主上起居不恒卿
<pb:KR2c0001_WYG_024-77b>
宜耳目所具吾豈可以¶前逢一怒遂爾結舌卿宜為撰
諫草吾當伺便極¶諫晞遂條十餘事以呈因謂演曰今
朝廷所恃者¶唯殿下乃欲學匹夫耿介輕一朝之命狂
藥令人¶不自覺刀箭豈復識親疎一旦禍出理外將奈
殿<md:KR2c0001_SBCK_024-62b>¶下家業何奈皇太后何演欷&KR1187;不自勝曰乃至是¶乎
明日見晞曰吾長夜久思今遂息意即命火對¶晞焚之
後復承間苦諫帝使力士反接拔白刃注¶頸罵曰小子
何知是誰教汝演曰天下噤口非臣¶誰敢有言帝趣杖
<pb:KR2c0001_WYG_024-78a>
亂捶之數十㑹醉卧得解帝䙝¶黷之逰遍於宗戚所往
留連唯至常山第多無適¶而去尚書左僕射崔暹屢諫
演謂暹曰今太后不¶敢致言吾兄弟杜口僕射獨能犯
顔内外深相感¶愧太子殷自幼温裕開朗禮士好學關
覧時政甚¶有美名帝常嫌太子得漢家性質不似我欲
廢之¶帝登金鳯䑓召太子使手刄囚太子惻然有難色<md:KR2c0001_SBCK_024-63a>¶再三不斷其首帝大怒親以馬鞭捶之太子由是¶氣悸
語吃精神昬擾帝因酣宴屢云太子性懦社¶稷事重終
<pb:KR2c0001_WYG_024-78b>
當傳位常山太子少傅魏收謂楊愔曰¶太子國之根本
不可動揺至尊三爵之後每言傳¶位常山令臣下疑二
若其實也當决行之此言非¶所以為戯恐徒使國家不
安愔以收言白帝帝乃¶止帝既殘忍有司訊囚莫不嚴
酷或燒犁耳使立¶其上或燒車釭使以臂貫之既不勝
苦皆至誣服¶唯三公郎中武彊蘇瓊厯職中外所至皆
以寛平¶為治時趙州及清河屢有人告謀反者前後皆
付¶瓊推檢事多申雪尚書崔昻謂瓊曰若欲立功名<md:KR2c0001_SBCK_024-63b>¶當
<pb:KR2c0001_WYG_024-79a>
更思餘理數雪反逆身命何輕瓊正色曰所雪¶者寃枉
耳不縱反逆也昻大慙帝怒臨漳令嵇&KR0110;¶舍人李文師
以賜臣下為奴中書侍郎彭城鄭頥¶私誘祠部尚書王
昕曰自古無朝士為奴者昕曰¶箕子為之奴頥以白帝
曰王元景比陛下於紂帝¶銜之頃之帝與朝廷酣飲昕
稱疾不至帝遣騎執¶之見方揺膝吟詠遂斬扵殿前投
尸漳水齊主北¶築長城南助蕭莊士馬死者以數十萬
計重以脩¶築臺殿賜與無節府藏之積不足以供乃减
<pb:KR2c0001_WYG_024-79b>
百官¶之禄撒軍人常廩併省州郡縣鎮戍之職以節費¶
用焉　十二月齊主如北城因視永安簡平王<md:KR2c0001_SBCK_024-64a>¶浚上黨
剛肅王涣於地牢帝臨穴謳歌令浚等和¶之浚等惶怖
且悲不覺聲顫帝愴然為之下泣將¶赦之長廣王湛素
與浚不睦進曰猛虎安可出穴¶帝黙然浚等聞之呼湛
小字曰步落稽皇天見汝¶帝亦以浚與渙皆有雄略恐
為後害乃自刺渙又¶使壯士劉桃枝就籠亂刺槊每下
浚渙輙以手拉¶折之號哭呼天於是薪火亂投燒殺之
<pb:KR2c0001_WYG_024-80a>
填以土石¶後出之皮髮皆盡尸色如炭逺近為之痛憤¶
三年春二月丙戍齊主於甘露寺禪居深觀唯軍¶國大
事乃以聞尚書左僕射崔暹卒齊主幸其第¶哭之謂其
妻李氏曰頗思暹乎對曰思之帝曰然<md:KR2c0001_SBCK_024-64b>¶則自往省之因
手斬其妻擲首牆外　夏閏四¶月齊髙徳政與楊愔同
為相愔常忌之齊主酣飲¶徳政數彊諫齊主不恱謂左
右曰髙徳政恒以精¶神凌逼人徳政懼稱疾欲自退帝
謂楊愔曰我大¶憂徳政病對曰陛下若用為冀州刺史
<pb:KR2c0001_WYG_024-80b>
病當自差¶帝從之徳政見除書即起帝大怒召徳政謂
曰聞¶爾病我為爾針親以小刀刺之血流霑地又使曵¶
下斬去其足劉桃枝執刀不敢下帝責桃枝曰爾¶頭即
堕地桃枝乃斬其足之三指帝怒不解囚徳¶政於門下
其夜以氊輿送還家明旦徳政妻出珍¶寳滿四牀欲以
寄人帝奄至其宅見之怒曰我内<md:KR2c0001_SBCK_024-65a>¶府猶無是物詰其所
從得皆諸元賂之遂曵出斬¶之妻出拜又斬之并其子
伯堅　五月齊太史¶奏今年當除舊布新齊主問於特
<pb:KR2c0001_WYG_024-81a>
進彭城公元韶¶曰漢光武何故中興對曰為誅諸劉不
盡於是齊¶主悉殺諸元厭之癸未誅始平公元世哲等
二十¶五家囚韶等十九家幽於地牢絶食㗖衣袖而¶死
　秋七月齊顯祖將如晉陽乃盡誅諸元或¶祖父為王
或身嘗貴顯皆斬於東市其嬰兒投於¶空中承之以矟
前後死者凡七百二十一人悉棄¶尸漳水剖魚者往往
得人爪甲鄴下為之久不食¶魚使元黄頭與諸囚自金
鳯臺各乗紙鴟以飛黄<md:KR2c0001_SBCK_024-65b>¶頭獨能至紫陌乃墮仍付御史
<pb:KR2c0001_WYG_024-81b>
中丞畢義雲餓殺¶之唯開府儀同三司元蠻祠部郎中
元文遥等數¶家獲免蠻繼之子常山王演之妃父文遥
遵之五¶世孫也定襄令元景安䖍之𤣥孫也欲請改姓
髙¶氏其從兄景皓曰安有棄其本宗而從人之姓者¶乎
丈夫寧可玊碎何能瓦全景安以其言白帝帝¶收景皓
誅之賜景安姓髙氏　齊顯祖嗜酒成疾¶不復能食自
知不能久謂李后曰人生必有死何¶足致惜但憐正道
尚幼人將奪之耳又謂常山王¶演曰奪則任汝慎勿殺
<pb:KR2c0001_WYG_024-82a>
也尚書令開封王楊愔領¶軍大將軍平秦王歸彦侍
中廣漢燕子獻黄門侍<md:KR2c0001_SBCK_024-66a>¶郎鄭頥皆受遺詔輔政冬十
月甲午殂癸卯發喪¶羣臣號哭無下淚者唯楊愔涕泗
嗚咽太子殷即¶位大赦庚戌尊皇太后為太皇太后皇
后為皇太¶后　辛未齊顯祖之喪至鄴¶
文帝天嘉元年齊髙陽王湜以滑稽便辟有寵於¶顯祖
常在左右執杖以撻諸王太皇太后深銜之¶及顯祖殂
湜有罪太皇太后杖之百餘正月癸亥¶卒　齊主自晉
<pb:KR2c0001_WYG_024-82b>
陽還至鄴　二月己亥齊以常¶山王演為太師録尚書
事以長廣王湛為大司馬¶并省録尚書事　齊顯祖之
喪常山王演居禁中¶䕶喪事婁太后欲立之而未果太
子即位乃就朝<md:KR2c0001_SBCK_024-66b>¶列以天子諒隂詔演居東館欲奏之事
皆先咨决¶楊愔等以演與長廣王湛位地親逼恐不利
於嗣¶主心忌之居頃之演出歸第自是詔敕多不關預¶
或謂演曰鷙鳥離巢必有探卵之患今日王何宜¶屢出
中山太守楊休之詣演演不見休之謂王友¶王晞曰昔
<pb:KR2c0001_WYG_024-83a>
周公朝讀百篇書夕見七十士猶恐不¶足録王何所嫌
疑乃爾拒絶賔客先是顯祖之世¶羣臣人不自保及濟
南王立演謂王晞曰一人垂¶拱吾曹亦保優閑因言朝
廷寛仁真守文良主王¶晞曰先帝時東宫委一胡人傅
之今春秋尚富驟¶覽萬機殿下宜朝夕先後親承音旨
而使他姓出<md:KR2c0001_SBCK_024-67a>¶納詔命大權必有所歸殿下雖欲守藩其
可得邪¶借令得遂冲退自審家祚得保靈長乎演黙然
久¶之曰何以處我晞曰周公抱成王攝政七年然後¶復
<pb:KR2c0001_WYG_024-83b>
子明辟惟殿下慮之演曰我何敢自比周公晞¶曰殿下
今日地望欲不為周公得邪演不應顯祖¶嘗使畨人康
虎兒保䕶太子故晞言及之齊主將¶發晉陽時議謂常
山王必當留守根本之地執政¶欲使常山王從帝之鄴
留長廣王鎮晉陽既而又¶疑之乃敕二王俱從至鄴外
朝聞之莫不駭愕又¶敕以王晞為并州長史演既行晞
出郊送之演恐¶有覘察命晞還城執晞手曰努力自慎
因躍馬而<md:KR2c0001_SBCK_024-67b>¶去平秦王歸彦總知禁衛楊愔宣敕留從駕
<pb:KR2c0001_WYG_024-84a>
五千¶兵於西中隂備非常至鄴數日歸彦乃知之由是¶
怨愔領軍大將軍可朱渾天和道元之子也尚帝¶姑東
平公主每曰若不誅二王少主無自安之理¶燕子獻謀
處太皇太后於北宫使歸政皇太后又¶自天保八年以
來爵賞多濫楊愔欲加澄汰乃先¶自表解開府及開封
王諧叨竊恩榮者皆從黜免¶由是嬖寵失職之徒盡歸
心二叔平秦王歸彦初¶與楊燕同心既而中變盡以疎
忌之迹告二王侍¶中宋欽道弁之孫也顯祖使在東宫
<pb:KR2c0001_WYG_024-84b>
教太子以吏¶事欽道面奏帝稱二叔威權既重宜速去
之帝不<md:KR2c0001_SBCK_024-68a>¶許曰可與令公共詳其事愔等議出二王為刺
史¶以帝慈仁恐不可所奏乃通啟皇太后具述安危¶宫
人李昌儀即髙仲宻之妻也李太后以其同姓¶甚相昵
愛以啟示之昌儀宻啟太皇太后愔等又¶議不可令二
王俱出乃奏以長廣王湛鎮晉陽以¶常山王演録尚書
事二王既拜職乙巳於尚書省¶大㑹百僚愔等將赴之
散騎常侍兼中書侍郎鄭¶頥止之曰事未可量不宜輕
<pb:KR2c0001_WYG_024-85a>
脫愔曰吾等至誠體¶國豈常山拜職有不赴之理長廣
王湛旦伏家僮¶數十人於録尚書後室仍與席上勲貴
賀拔仁斛¶律金等數人相知約曰行酒至愔等我各勸
雙盃<md:KR2c0001_SBCK_024-68b>¶彼必致辭我一曰執酒二曰執酒三曰何不執爾¶
軰即執之及宴如之愔大言曰諸王反逆欲殺忠¶良邪
尊天子削諸侯赤心奉國何罪之有常山王¶演欲緩之
湛曰不可於是拳杖亂敺愔及天和欽¶道皆頭面血流
各十人持之燕子獻多力頭又少¶髪狼狽排衆走出門
<pb:KR2c0001_WYG_024-85b>
斛律光逐而擒之子獻歎曰¶丈夫為計遲遂至於此使
太子太保薛孤延等執¶頥於尚藥局頥曰不用智者言
至此豈非命也二¶王與平秦王歸彦賀拔仁斛律金擁
愔等唐突入¶雲龍門見都督叱利騷招之不進使騎殺
之開府¶儀同三司成休寧抽刃呵演演使歸彦諭之休
寧<md:KR2c0001_SBCK_024-69a>¶厲聲不從歸彦久為領軍素為軍士所服皆弛仗¶休
寧方歎息而罷演入至昭陽殿湛及歸彦在朱¶華門外
帝與太皇太后竝出太皇太后坐殿上皇¶太后及帝側
<pb:KR2c0001_WYG_024-86a>
立演以㙛叩頭進言曰臣與陛下骨¶肉至親楊遵彦等
欲獨擅朝權威福自己自王公¶已下皆重足屏氣共相
唇齒以成亂階若不早圗¶必為宗社之害臣與湛為國
事重賀拔仁斛律金¶惜獻武皇帝之業共執遵彦等入
宫未敢刑戮專¶擅之罪誠當萬死時庭中及兩廡衛士
二千餘人¶皆被甲待詔武衛娥永樂武力絶倫素為顯
祖所¶厚叩刀仰視帝不睨之帝素吃訥倉猝不知所言<md:KR2c0001_SBCK_024-69b>¶太皇太后令却仗不退又厲聲曰奴軰即今頭落¶乃退
<pb:KR2c0001_WYG_024-86b>
永樂内刀而泣太皇太后因問楊郎何在賀¶拔仁曰一
眼已出太皇太后愴然曰楊郎何所能¶為留使豈不佳
邪乃讓帝曰此等懐逆欲殺我二¶子次將及我爾何為
縱之帝猶不能言太皇太后¶怒且悲曰豈可使我母子
受漢老嫗斟酌太后拜¶謝太皇太后又為太后誓言演
無異志但欲去逼¶而已演叩頭不止太后謂帝何不安
慰爾叔帝乃¶曰天子亦不敢為叔惜况此漢軰但匄兒
命兒自¶下殿去此屬任叔父處分遂皆斬之長廣王湛
<pb:KR2c0001_WYG_024-87a>
以¶鄭頥昔嘗讒已先拔其舌截其手而殺之演令平<md:KR2c0001_SBCK_024-70a>¶秦
王歸彦引侍衛之士向華林園以京畿軍士入¶守門閣
斬娥永樂於園太皇太后臨愔喪哭曰楊¶郎忠而獲罪
以御金為之一眼親内之曰以表我¶意演亦悔殺之於
是下詔罪狀愔等且曰罪止一¶身家屬不問頃之復簿
録五家王晞固諫乃各没¶一房孩㓜盡死兄弟皆除名
以中書令趙彦深代¶楊愔總機務鴻臚少卿楊休之私
謂人曰將涉千¶里殺騏驎而䇿蹇驢可悲之甚也戊申
<pb:KR2c0001_WYG_024-87b>
演為大丞¶相都督中外諸軍録尚書事湛為太傅京畿
大都¶督段韶為大將軍平陽王淹為太尉平秦王歸彦¶
為司徒彭城王浟為尚書令　齊大丞相演入晉<md:KR2c0001_SBCK_024-70b>¶陽既
至謂王晞曰不用卿言㡬至傾覆今君側雖¶清終當何
以處我晞曰殿下往時位地猶可以名¶教出處今日事
勢遂關天時非復人理所及演奏¶趙郡王叡為長史
王晞為司馬三月甲寅詔軍¶國之政皆申晉陽禀大丞
相規筭　秋七月齊¶丞相演以王晞儒緩恐不允武將
<pb:KR2c0001_WYG_024-88a>
之意每夜載入¶晝則不與語嘗進晞宻室謂曰比王矦
諸貴每見¶敦迫言我違天不祥恐當或有變起吾欲以
法䋲¶之何如晞曰朝廷比者疎逺親戚殿下倉猝所行¶
非復人臣之事芒刺在背上下相疑何由可久殿¶下雖
欲謙退粃糠神器實恐違上𤣥之意墜先帝<md:KR2c0001_SBCK_024-71a>¶之基演曰
卿何敢發此言須置卿於法晞曰天時¶人事皆無異謀
是以敢冒犯斧鉞抑亦神明所賛¶耳演曰拯難匡時方
俟聖哲吾何敢私議幸勿多¶言丞相從事中郎陸杳將
<pb:KR2c0001_WYG_024-88b>
出使握晞手使之勸進¶晞以杳言告演演曰若内外咸
有此意趙彦深朝¶夕左右何故初無一言晞乃以事隙
宻問彦深彦¶深曰我比亦驚此聲論每欲陳聞則口噤
心悸弟¶既發端吾亦當昧死一披肝膽因兵勸演演遂
言¶於太皇太后趙道徳曰相王不效周公輔成王而¶欲
骨肉相奪不畏後世謂之篡邪太皇太后曰道¶徳之言
是也未㡬演又啟云天下人心未定恐奄<md:KR2c0001_SBCK_024-71b>¶忽變生須早
定名位太皇太后乃從之八月壬千¶太皇太后下令廢
<pb:KR2c0001_WYG_024-89a>
齊主為濟南王出居别宫以常¶山王演入纂大統且戒
之曰勿令濟南有他也肅¶宗即皇帝位於晉陽大赦改
元皇建太皇太后還¶稱皇太后皇太后稱文宣皇后宫
曰昭信乙酉詔¶紹封功臣禮賜耆老延訪直言襃賞死
事追贈名¶徳帝謂王晞曰卿何為自同外客略不可見
自今¶假非局司但有所懐隨宜作一牒俟少隙即徑進¶
也因敕與尚書楊休之鴻臚卿崔勂等三人每日¶職務
罷竝入東廊共舉録厯代禮樂職官及田市¶徴稅或不
<pb:KR2c0001_WYG_024-89b>
便於時而相承施用或自古為利而於<md:KR2c0001_SBCK_024-72a>¶今廢墜或道徳
髙雋久在沈淪或巧言眩俗妖邪¶害政者悉令詳思以
漸條奏朝晡給御食畢景聽¶還帝識度沈敏少居臺閣
明習吏事即位尤自勤¶勵大革顯祖之弊時人服其明
而譏其細羣臣進¶言帝皆從容受納戊子以長廣王湛
為右丞相平¶陽王淹為太傅彭城王浟為大司馬　冬
十一¶月辛巳立世子百年為太子百年時纔五歲¶
二年齊主之謀誅楊燕也許以長廣王湛為太弟¶既而
<pb:KR2c0001_WYG_024-90a>
立太子百年湛心不平帝在晉陽湛居守於¶鄴散騎常
侍髙元海髙祖之從孫也留典機宻帝¶以領軍代人庫
狄伏連為幽州刺史以斛律光之<md:KR2c0001_SBCK_024-72b>¶弟羡為領軍以分湛
權湛留伏連不聽羡視事先¶是濟南閔悼王常在鄴望
氣者言鄴中有天子氣¶平秦王歸彦恐濟南王復立為
己不利勸帝除之¶帝乃使歸彦至鄴徴濟南王如晉陽
湛内不自安¶問計於髙元海元海曰皇太后萬福至尊
孝友異¶常殿下不須異慮湛曰此豈我推誠之意邪元
<pb:KR2c0001_WYG_024-90b>
海¶乞還省一夜思之湛即留元海於後堂元海達旦¶不
眠唯遶床徐步夜漏未盡湛遽出曰神筭如何¶元海曰
有三䇿恐不堪用耳請殿下如梁孝王故¶事從數騎入
晉陽先見太后求哀後見主上請去¶兵權以死為限不
干朝政必保太山之安此上䇿<md:KR2c0001_SBCK_024-73a>¶也不然當具表云威權
太盛恐取謗衆口請青齊¶二州刺史沈靖自居必不招
物議此中䇿也更問¶下䇿曰發言即恐族誅固逼之元
海曰濟南世嫡¶主上假太后令而奪之今集文武示以
<pb:KR2c0001_WYG_024-91a>
徴濟南之¶敕執斛律豐樂斬髙歸彦尊立濟南號令天
下以¶順討逆此萬世一時也湛大恱然性怯狐疑未能¶
用使術士鄭道謙等卜之皆曰不利舉事静則吉¶有林
慮令潘子宻曉占候潜謂湛曰宫車當晏駕¶殿下為天
下主湛拘之於内以候之又令巫覡卜¶之多云不須舉
兵自有大慶湛乃奉詔令數百騎¶送濟南王至晉陽九
月帝使人酖之濟南王不從<md:KR2c0001_SBCK_024-73b>¶乃扼殺之帝尋亦悔之
冬十月齊肅宗出畋¶有兎驚馬墜地絶肋婁太后視疾
<pb:KR2c0001_WYG_024-91b>
問濟南所在者¶三齊主不對太后怒曰殺之邪不用吾
言死其宜¶矣遂去不顧十一月甲辰詔以嗣子冲眇可
遣尚¶書右僕射趙郡王叡諭旨徴長廣王湛統兹大寶¶
又與湛書曰百年無罪汝可以樂處置之勿效前¶人也
是日殂於晉陽宫臨終言恨不見太后山陵¶　顔之推
論曰孝昭天性至孝而不知忌諱乃至¶於此良由不學
之所為也　趙郡王叡先使黄門¶侍郎王松年馳至鄴
宣肅宗遺命湛猶疑其詐使¶所親先詣殯所發而視之
<pb:KR2c0001_WYG_024-92a>
使者復命湛喜馳赴晉<md:KR2c0001_SBCK_024-74a>¶陽使河南王孝瑜先入宫改易
禁衛癸丑世祖即¶皇帝位於南宫大赦改元太寧立太
子百年為樂¶陵王¶
三年春正月乙亥齊主至鄴辛巳祀南郊壬午享¶太廟
丙戌立妃胡氏為皇后子緯為皇太子后魏¶兖州刺史
安定胡延之之女也戊子齊大赦己亥¶以馮翊王潤為
尚書左僕射　閏二月丁未齊¶以太宰平陽王淹為青
州刺史太傅平秦王歸彦¶為太宰冀州刺史歸彦為肅
<pb:KR2c0001_WYG_024-92b>
宗所厚恃勢驕盈陵¶侮貴戚世祖即位侍中開府儀同
三司髙元海御¶史中丞畢義雲黄門郎髙乾和數言其
短且云歸<md:KR2c0001_SBCK_024-74b>¶彦威權震主必為禍亂帝亦尋其反覆之跡
漸忌¶之伺歸彦還家召魏收於帝前作詔草除歸彦冀¶
州使乾和繕寫畫日仍敕門司不聽歸彦輒入宫¶時歸
彦縱酒為樂經宿不知至明欲叅至門知之¶大驚而退
及通名謝敕令早發别賜錢帛等物甚¶厚又敕督將悉
送至清陽宫拜辭而退莫敢與語¶唯趙郡王叡與之久
<pb:KR2c0001_WYG_024-93a>
語時無聞者　秋七月齊¶平秦王歸彦至冀州内不自
安欲待齊主如晉陽¶乗虗入鄴其郎中令吕思禮告之
詔大司馬段韶¶司空婁叡討之歸彦於南境置私驛聞
大軍將至¶即閉城拒守長史宇文仲鸞等不從皆殺之
歸彦<md:KR2c0001_SBCK_024-75a>¶自稱大丞相有衆四萬齊主以都官尚書封子繪¶
冀州人祖父世為本州刺史得人心使乗傳至信¶都巡
城諭以禍福吏民降者相繼城中動静小大¶皆知之歸
彦登城大呼云孝昭皇帝初崩六軍百¶萬悉在臣手投
<pb:KR2c0001_WYG_024-93b>
身向鄴奉迎陛下當時不反今日¶豈反耶正恨髙元海
畢義雲髙乾和誑惑聖上疾¶忌忠良但為殺此三人即
臨城自刎既而城破單¶騎北走至交津獲之鎻送鄴乙
未載以露車銜木¶靣縛劉桃枝臨之以刃擊鼓隨之并
其子孫十五¶人皆棄市命封子繪行冀州事齊主知歸
彦前譛¶清河王岳以歸彦家良賤百口賜岳家贈岳太
師<md:KR2c0001_SBCK_024-75b>¶丁酉以段韶為太傅婁叡為司徒平陽王淹為太¶宰
斛律光為司空趙郡王叡為尚書令河間王孝¶琬為左
<pb:KR2c0001_WYG_024-94a>
僕射¶
五年夏六月齊主殺樂陵王百年時白虹暈日再¶重又
横貫而不達赤星見齊主欲以百年厭之㑹¶博陵人賈
徳胄教百年書百年嘗作數敕字徳胄¶封以奏之帝發
怒使召百年百年自知不免割帶¶玦留與其妃斛律氏
見帝於涼風堂使百年書敕¶字騐與徳胄所奏相似遣
左右亂捶之又令曵之¶遶堂行且捶所過血皆遍地氣
息將盡乃斬之棄¶諸池池水盡赤妃把玦哀號不食月
<pb:KR2c0001_WYG_024-94b>
餘亦卒玦猶<md:KR2c0001_SBCK_024-76a>¶在手拳不可開其父光自擘之乃開¶
　
　
　
　
　
　
　通鑑紀事本末卷二十四中
<pb:KR2c0001_WYG_024-95a>
欽定四庫全書
　通鑑紀事本末卷二十四下
　　　　　　　　　　　　　宋　袁樞　撰
　　安成王篡立(頊/)¶
陳文帝天嘉元年江陵之䧟也長城世子昌及中¶書侍
郎頊皆沒於長安高祖即位屢請之於周周¶人許而不
遣高祖殂周人乃遣昌還以王琳之難¶居于安陸琳敗
昌發安陸將濟江致書於上辭甚¶不遜上不懌召侯安
<pb:KR2c0001_WYG_024-95b>
都從容謂曰太子將至須别¶求一藩為歸老之地安都
曰自古豈有被代天子¶臣愚不敢奉詔因請自迎昌於
是羣臣上表請加¶昌爵命春二月庚戍以昌為驃騎將
軍湘州牧封¶衡陽王　三月甲戌衡陽獻王昌入境詔
主書<md:KR2c0001_SBCK_024-76b>¶舍人縁道迎候丙子濟江中流隕之使以溺告侯¶
安都以功進爵清逺公初高祖遣榮陽毛喜從安¶城王
頊詣江陵梁世祖以喜為侍郎沒於長安與¶昌俱還因
進和親之䇿上乃使侍中周𢎞正通好¶於周
<pb:KR2c0001_WYG_024-96a>
二年夏六月乙酉周主使御正殷不害來聘¶　冬十一
月周人許歸安成王頊使司㑹上士京兆¶杜果來聘上
恱即遣使報之拜賂以黔中地及魯¶山郡¶
三年春正月丁未周以安成王頊為柱國大將軍¶遣杜
杲送之南歸　三月丙子安成王頊至建<md:KR2c0001_SBCK_024-77a>¶康詔以為中
書監中衛將軍上謂杜杲曰家弟今¶䝉禮遣實周朝之
惠然魯山不返亦恐未能及此¶杲對曰安成長安一布
衣耳而陳之介弟也其價¶豈止一城而已哉本朝敦睦
<pb:KR2c0001_WYG_024-96b>
九族恕己及物上遵¶太祖遺㫖下思繼好之義是以遣
之南歸今乃云¶以尋常之土易骨肉之親非使臣之所
敢聞也上¶甚慚曰前言戯之耳待果之禮有加焉頊妃
柳氏¶及子叔寳猶在穰成上復遣毛喜如周請之周人¶
皆歸之¶
天康元年夏四月上不豫臺閣衆事並令尚書僕¶射到
仲舉五兵尚書孔奐共决之奐琇之之曾孫<md:KR2c0001_SBCK_024-77b>¶也疾篤奐
仲舉與司空尚書令揚州刺史安成王¶頊吏部尚書袁
<pb:KR2c0001_WYG_024-97a>
樞中書舍人劉師知入侍醫藥樞¶君正之子也太子伯
宗柔弱上憂其不能守位謂頊¶曰吾欲遵太伯之事頊拜
伏泣涕固辭上又謂仲¶舉奐等曰今三方鼎峙四海
事重宜須長君朕欲¶近則晉成逺隆殷法卿等宜遵
此意孔奐流涕對¶曰陛下御膳違和痊復非久皇太
子春秋鼎盛聖¶徳日躋安成王介弟之尊足為周旦
若有廢立之¶心臣等愚誠不敢聞詔上曰古之遺直
復見於卿¶乃以奐為太子詹事¶　臣光曰夫臣之事
<pb:KR2c0001_WYG_024-97b>
君宜將順其美正救其惡孔奐<md:KR2c0001_SBCK_024-78a>¶在陳處腹心之重任
决社稷之大計茍以世祖之¶言為不誠則當如竇嬰
面辯袁盎廷争防微杜漸¶以絶顗覦之心以為誠邪
則當請明下詔書宣告¶中外使世祖有宋宣之美髙
宗無楚靈之惡不然¶謂太子嫡嗣不可動揺欲保輔
而安全之則當盡¶忠竭節以死繼之如晉之荀息趙
之肥義奈何於¶君之存則逆探其情而求合焉及其
既沒則權臣¶移國而不能救嗣主失位而不能死斯乃
<pb:KR2c0001_WYG_024-98a>
姦諛之¶尤者而世祖謂之遺直以託六尺之孤豈不悖哉¶
　癸酉上殂太子即位大赦　五月庚寅以安成王¶頊
為驃騎大將軍司徒録尚書都督中外諸軍事<md:KR2c0001_SBCK_024-78b>¶臨海王光大元年　初髙祖為梁相用劉師知為¶中書舍人
師知渉學工文練習儀體厯世祖朝雖¶位宦不遷而委任
甚重與揚州刺史安成王頊尚¶書僕射到仲舉同受遺
詔輔政師知仲舉恒居禁¶中參决衆事頊與左右三百
人入居尚書省師知¶見頊地望權勢為朝野所屬心忌
<pb:KR2c0001_WYG_024-98b>
之與尚書左丞¶王暹等謀出頊於外衆猶豫未敢先發
東宫通事¶舍人殷不佞素以名節自任又受委東宫乃
馳詣¶相府矯敕謂頊曰今四方無事王可還東府經理¶
州務頊將出中記室毛喜馳入見頊曰陳有天下¶日淺
國禍繼臻中外危懼太后深惟至計令王入<md:KR2c0001_SBCK_024-79a>¶省共康庶
績今日之言必非太后之意宗社之重¶願王三思須更
聞奏無使姦人得肆其謀今出外¶即受制於人譬如曹
爽願作富家翁其可得邪頊¶遣喜與領軍將軍呉明徹
<pb:KR2c0001_WYG_024-99a>
籌之明徹曰嗣君諒闇¶萬機多闕殿下親實周召當輔
安社稷願留中勿¶疑頊乃稱疾召劉師知留之與語使
毛喜先入言¶於太后太后曰今伯宗㓜弱政事並委二
郎此非¶我意喜又言於帝帝曰此自師知等所為朕不
知¶也喜出以報頊頊因囚師知自入見太后及帝以¶陳
師知之罪仍自草敕請畫以師知付廷尉其夜¶於獄中
賜死以到仲舉為金紫光祿大夫王暹殷<md:KR2c0001_SBCK_024-79b>¶不佞並付治
不佞不害之弟也少有孝行頊雅重¶之故獨得不死免
<pb:KR2c0001_WYG_024-99b>
官而已王暹伏誅自是國政盡¶歸於頊右衛將軍㑹稽
韓子高鎭領軍府在建康¶諸將中士馬最盛與仲舉通
謀事未發毛喜請簡¶士馬配子高拜賜鐡炭使脩噐甲
頊驚曰子高謀¶反方欲收執何為更如是邪喜曰山陵
始畢邉冦¶尚多而子高受委前朝名為杖順若收之恐
不即¶授首或能為人患宜推心安誘使不自疑伺間圖¶
之一壯士之力耳頊深然之仲舉既廢歸私第心¶不自
安子郁尚世祖妹信義長公主除南康内史¶未之官子
<pb:KR2c0001_WYG_024-100a>
高亦自危求出為衡廣諸鎮郁毎乗小<md:KR2c0001_SBCK_024-80a>¶輿䝉婦人衣與
子高謀㑹前上虞令陸昉及子高¶軍主告其謀反頊在
尚書省因召文武在位議立¶皇太子平旦仲舉子高入
省皆執之並郁送廷尉¶下詔於獄賜死餘黨一無所問
　癸丑以東揚州¶刺史始興王伯茂為中衛大將軍開
府儀同三司¶伯茂帝之母弟也劉師知韓子高之謀伯
茂皆預¶之司徒頊恐扇動中外故以為中衛專使之居
禁¶中與帝遊處　夏四月湘州刺史華皎聞韓子¶高死
<pb:KR2c0001_WYG_024-100b>
内不自安繕甲聚徒撫循所部啟求廣州以¶卜朝廷之
意司徒頊偽許之而詔書未出皎遣使¶潜引周兵又自
歸於梁以其子𤣥響為質五月癸<md:KR2c0001_SBCK_024-80b>¶巳頊以丹陽尹呉明
徹為湘州刺史　司徒頊遣¶呉明徹帥舟師三萬趣郢
州丙申遣征南大將軍¶淳于量帥舟師五萬繼之又遣
冠武將軍楊文通¶從安成歩道出茶陵巴山太守黄法
慧從宜陽出¶澧陵共襲華皎并與江州刺史章昭達郢
州刺史¶程靈洗合謀進討六月壬寅以司空徐度為車
<pb:KR2c0001_WYG_024-101a>
騎¶將軍總督建康諸軍歩道趣湘州　華皎使者至¶長
安梁王亦上書言狀且乞師周人議出師應之¶司㑹崔
猷曰前嵗東征死傷過半比雖循撫瘡痍¶未復今陳氏
保境息民共敦鄰好豈可利其土地¶納其叛臣違盟約
之信興無名之師乎晉公䕶不<md:KR2c0001_SBCK_024-81a>¶從閏六月戊寅遣襄州
總管衛公直督柱國陸通¶大將軍田𢎞權景宣元定等
將兵助之　秋八¶月華皎遣使誘章昭達昭達執送建
康又誘程靈¶洗靈洗斬之皎以武州居其心腹遣使誘
<pb:KR2c0001_WYG_024-101b>
都督陸¶子隆子隆不從遣兵攻之不克巴州刺史戴僧
朔¶等並𨽻於皎長沙太守曹慶等本𨽻皎下遂為之¶用
司徒頊恐上流守宰皆附之乃曲赦湘巴二州¶九月乙
巳悉誅皎家屬梁以皎為司空遣其柱國¶王操將兵二
萬㑹之周權景宣將水軍元定將陸¶軍衛公直總之與
皎俱下淳于量軍夏口直軍魯¶山使元定以歩騎數千
圍郢州皎軍于白螺與呉<md:KR2c0001_SBCK_024-81b>¶明徹等相持徐度楊文通由
嶺路襲湘州盡獲其¶所留軍士家屬皎自巴陵與周梁
<pb:KR2c0001_WYG_024-102a>
水軍順流乘風¶而下軍勢甚盛戰于沌口量明徹募軍
中小艦多¶賞金銀令先出當西軍大艦受其拍西軍諸
艦發¶拍皆盡然後量等以大艦拍之西軍艦皆碎沒于¶
中流西軍又以艦載薪因風縱火俄而風轉自焚¶西軍
大敗皎與戴僧朔單舸走過巴陵不敢登岸¶徑犇江陵
衛公直亦犇江陵元定孤軍進退無路¶斫竹開徑且戰
且引欲趣巴陵巴陵已為徐度等¶所據度等遣使偽與
結盟許縱之還國定信之解¶仗就度度執之盡俘其衆
<pb:KR2c0001_WYG_024-102b>
并擒梁大將軍李廣定<md:KR2c0001_SBCK_024-82a>¶憤恚而卒皎黨曹慶等四十餘
人並伏誅唯以岳¶陽太守章昭裕昭達之弟杜陽太守
曹宣高祖舊¶臣衡陽内史汝隂任忠嘗有密啟皆宥之
呉明徹¶乘勝攻梁河東㧞之周衛公直歸罪於梁柱國
殷¶亮梁主知非其罪然不敢違遂誅之周與陳既交¶惡
周沔州刺史裴寛白襄州總管請益戍兵并遷¶城於羊
蹄山以避水總管兵未至程靈洗舟師奄¶至城下㑹大
雨水暴漲靈洗引大艦臨城發拍擊¶樓堞皆碎矢石晝
<pb:KR2c0001_WYG_024-103a>
夜攻之三十餘日陳人登城寛¶猶帥衆執短兵拒戰又
二日乃擒之¶
二年春正月己亥安城王頊進位太傅領司徒加<md:KR2c0001_SBCK_024-82b>¶殊禮　冬
十一月始興王伯茂以安成王頊專¶政意甚不平屢肆惡言
甲寅以太皇太后令誣帝¶云與劉師知華皎等通謀且曰文
皇知子之鑒事¶等帝堯傳弟之懐又符太伯今可還申曩志
崇立¶賢君遂廢帝為臨海王以安成王入纂又下令黜¶伯茂
為温麻侯寘諸别館安成王使盗邀之於道¶殺之車中
<pb:KR2c0001_WYG_024-103b>
宣帝大建元年春正月甲午安成王即皇帝位改¶元大
赦復太皇太后為皇太后皇太后為文皇后¶立妃柳氏
為皇后世子叔寳為太子封皇子叔陵¶為始興王奉昭
烈王祀乙未上謁太廟丁酉以尚<md:KR2c0001_SBCK_024-83a>¶書僕射沈欽為左僕
射度支尚書王勱為右僕射¶勱份之孫也¶
　　周陳之叛¶
梁敬帝紹泰元年　初晉安民陳羽世為閩中豪¶姓其
子寳應多權詐郡中畏服侯景之亂晉安太¶守賔化侯
<pb:KR2c0001_WYG_024-104a>
雲以郡讓羽羽老但治郡事令寳應典¶兵時東境荒饉
而晉安獨豐衍寳應數自海道出¶寇抄臨安永嘉㑹稽
或戴米粟與之貿易由是能¶致富彊侯景平世祖因以
羽為晉安太守及陳霸¶先輔政羽求傳郡於寳應霸先
許之¶
太平元年　初侯景之亂臨川民周續起兵郡中<md:KR2c0001_SBCK_024-83b>¶始興
王毅以郡讓之而去續部將皆郡中豪族多¶驕横續裁制
之諸將皆怨相與殺之續宗人廸勇¶冠軍中衆推為主
<pb:KR2c0001_WYG_024-104b>
廸素寒微恐郡人不服以同郡¶周敷族望高顯折節交
之敷亦事廸甚謹廸據上¶塘敷據故郡朝廷以廸為衡
州刺史領臨州内史¶時民遭侯景之亂皆棄農業羣聚
為盗唯廸所部¶獨務農桑各有贏儲政教嚴明徵歛必
至餘郡乏¶絶者皆仰以取給廸性質樸不事威儀居常
徒跣¶雖外列兵衛内有女伎挼繩破篾傍若無人訥於¶
言語而襟懐信實臨川人皆附之¶
陳武帝永定元年詔給事黄門侍郎蕭乾招諭閩<md:KR2c0001_SBCK_024-84a>¶中時
<pb:KR2c0001_WYG_024-105a>
熊曇朗在豫章周廸在臨川留異在東陽陳¶寳應在晉
安共相連結閩中豪帥徃徃立砦以自¶保上患之使乾
諭以禍福豪師皆帥衆請降即以¶乾為建安太守乾子
範之子也¶
文帝天嘉二年　初高祖以帝女豐安公主妻留¶異之
子貞臣徵異為南徐州刺史異遷延不就帝¶即位復以
異為縉州刺史領東陽太守異屢遣其¶長史王澌入朝
澌毎言朝廷虚弱異信之雖外示¶臣節恒懐兩端與王
<pb:KR2c0001_WYG_024-105b>
琳自鄱陽信安嶺濳通使徃¶來琳敗上遣左衛將軍沈
恪代異實以兵襲之異¶出軍下淮以拒恪恪與戰而敗
退還錢塘異復上<md:KR2c0001_SBCK_024-84b>¶表遜謝時衆軍方事湘郢乃降詔書
慰諭且羈縻¶之異知朝廷終將討己乃以兵戌下淮及
建徳以¶傋江路十二月丙午詔司空南徐州刺史侯安
都¶討之¶
三年春二月帝徵江州刺史周廸出鎭湓城又徵¶其子
入朝廸趑且顧望並不至其餘南江酋帥私¶署令長多
<pb:KR2c0001_WYG_024-106a>
不受召朝廷未暇致討但羈縻之豫章¶太守周敷獨先
入朝進號安西將軍給鼓吹一部¶賜以女妓金帛令還
豫章廸以敷素出已下深不¶平之乃隂與留異相結遣
其弟方興將兵襲敷敷¶與戰破之又遣其兄子伏甲船
中詐為賈人欲襲<md:KR2c0001_SBCK_024-85a>¶湓城未發事覺尋陽太守監江州事
晉陵華皎遣¶兵逆擊之盡獲其船仗上以閩州刺史陳
寳應之¶父為光禄大夫子女皆受封爵命宗正編入屬
籍¶而寳應以留異女為妻隂與異合虞荔弟寄流寓¶閩
<pb:KR2c0001_WYG_024-106b>
中荔思之成疾上為荔徴之寳應留不遣寄常¶從容諷
以逆順寳應輙引它語以亂之寳應嘗使¶人讀漢書卧
而聼之至蒯通說韓信曰相君之背¶貴不可言蹶然起
坐曰可謂智士寄曰通一說殺¶三士何足稱智豈若班
彪王命識所歸乎寄知寳¶應不可諫恐禍及己乃著居
士服居東山寺陽稱¶足疾寳應使人燒其屋寄安卧不
動親近將扶之<md:KR2c0001_SBCK_024-85b>¶出寄曰吾命有所懸避將安徃縱火者
自救之¶　三月丁丑以安右將軍呉明徹為江州刺史
<pb:KR2c0001_WYG_024-107a>
督高¶州刺史黄法&KR0612;豫章太守周敷共討周廸　留異¶
始謂臺軍必自錢塘上既而侯安都歩由諸暨出¶永康
異大驚犇桃枝嶺於巖口&KR0390;柵以拒之安都¶為流矢所
中血流至踝乗轝指麾容止不變因其¶山勢迮而為堰
㑹潦水漲滿安都引船入堰超樓¶艦與異城等發拍碎
其樓堞異與其子忠臣脱身¶犇晉安依陳寶應安都
虜其妻及餘子盡収鎧仗¶而還異黨向文政據新安
上以貞毅將軍程文季¶為新安太守帥精甲三百徑
<pb:KR2c0001_WYG_024-107b>
往攻之文政戰敗遂<md:KR2c0001_SBCK_024-86a>¶降文季靈洗之子也　　秋九
月吳明徹至臨川攻¶周廸不能克丁亥詔安成王
頊代之¶
四年春正月甲申周廸衆潰脫身踰嶺犇晉安依¶陳寳
應官軍克臨川獲廸妻子寳應以兵資廸留¶異又遣子
忠臣隨之虞寄與寳應書以十事諫之¶曰自天厭梁徳
英雄互起人人自以為得之然夷¶凶翦亂四海樂推者
陳氏也豈非厯數有在惟天¶所授乎一也以王琳之彊
<pb:KR2c0001_WYG_024-108a>
侯瑱之力進足以揺蕩¶中原争衡天下退足以屈彊江
外雄張偏隅然或¶命一旅之帥或資一士之說琳則瓦
解氷泮投身¶異域瑱則厥角稽顙委命闕廷斯又天假
之威而<md:KR2c0001_SBCK_024-86b>¶除其患二也今將軍以藩戚之重東南之衆盡
忠¶奉上戮力勤王豈不勲高竇融寵過呉芮析珪判¶野
南靣稱孤乎三也聖朝棄瑕忘過寛厚得人至¶於余孝
頃潘純陀李孝欽歐陽頠等悉委以心腹¶任以爪牙胷
中豁然曾無纎芥况將軍亹非張繡¶罪異畢諶當何慮
<pb:KR2c0001_WYG_024-108b>
於危亡何失於富貴四也方今¶周齊鄰睦境外無虞并
兵一向匪朝伊夕非劉項¶競逐之機楚趙連從之勢何
得雍容高拱坐論西¶伯哉五也且留將軍狼顧一隅亟
經摧衂聲實虧¶喪膽氣衰沮其將帥首䑕兩端唯利是
視孰能被¶堅執銳長驅深入繫馬埋輪奮不顧命以先
士卒<md:KR2c0001_SBCK_024-87a>¶者乎六也將軍之彊孰如侯景將軍之衆孰如王¶
琳武皇㓕侯景於前今上摧王琳於後此乃天時¶非復
人力且兵革已後民皆厭亂其孰能棄墳墓¶捐妻子出
<pb:KR2c0001_WYG_024-109a>
萬死不顧之計從將軍於白刄之間乎¶七也厯觀前古
子陽季孟傾覆相尋餘善右渠危¶亡繼及天命可畏山
川難恃况將軍欲以數郡之¶地當天下之兵以諸侯之
資拒天子之命彊弱逆¶順可得侔乎八也且非我族類
其心必異不愛其¶親豈能及物留將軍身縻國爵子尚
王姬猶且棄¶天屬而弗顧背明君而孤立危急之日豈
能同憂¶共患不背將軍者乎至於師老力屈懼誅利賞
必<md:KR2c0001_SBCK_024-87b>¶有韓智晉陽之謀張陳井陘之勢九也北軍萬里¶逺
<pb:KR2c0001_WYG_024-109b>
鬪鋒不可當將軍自戰其地人多顧後衆寡不¶敵將帥
不侔師以無名而出事以無機而動以此¶稱兵未知其
利十也為將軍計莫若絶親留氏遣¶子入質釋甲偃兵
一遵詔㫖方今藩維尚少皇子¶㓜冲凡預宗枝皆䝉寵
樹况以將軍之地將軍之¶才將軍之名將軍之勢而克
脩藩服北靣稱臣寜¶與劉澤同年而語其功業哉寄感
恩懐徳不覺狂¶言斧鉞之誅其甘如薺寳應覽書大怒
或謂寳應¶曰虞公病勢漸篤言多錯謬寳應意乃小釋
<pb:KR2c0001_WYG_024-110a>
亦以¶寄民望故優容之　秋九月周廸復越東興嶺<md:KR2c0001_SBCK_024-88a>¶為
寇辛未詔䕶軍章昭達將兵討之　冬十¶一月辛酉章
昭達大破周廸廸脫身潜竄山谷民¶相與匿之雖加誅
戮無肯言者　十二月章昭¶達進軍度嶺趣建安討陳
寳應詔益州刺史余孝¶頃督㑹稽東陽臨海永嘉諸軍
自東道㑹之¶
五年冬十月周廸復出東興宣城太守錢肅鎭東¶興以
城降廸呉州刺史陳詳將兵擊之詳兵大敗¶廸衆復振
<pb:KR2c0001_WYG_024-110b>
南豫州刺史西豐脫侯周敷帥所部擊¶之至定川與廸
對壘廸紿敷曰吾昔與弟戮力同¶心豈規相害今願伏
罪還朝因弟披露心腑先乞¶挺身共盟敷許之方登壇
為廸所殺　陳寳應據<md:KR2c0001_SBCK_024-88b>¶建安晉安二郡水陸為柵以拒
章昭達昭達與戰¶不利因據上流命軍士伐木為筏施
拍其上㑹大¶雨江漲昭達放筏衝寳應水柵盡壊之又
出兵攻¶其歩軍方合戰上遣將軍余孝頃自海道適至
并¶力乘之十一月己丑寳應大敗逃至莆口謂其子¶曰
<pb:KR2c0001_WYG_024-111a>
早從虞公計不至今日昭達追擒之并擒留異¶及其族
黨送建康斬之異子貞臣以尚主得免寳¶應賔客皆死
上聞虞寄嘗諫寳應命昭達禮遣詣¶建康既見勞之曰
管寜無恙以為衡陽王掌書記¶
六年秋七月上遣都督程靈洗自鄱陽别道擊周¶廸破
之廸與麾下十餘人竄于山穴中日月浸乆<md:KR2c0001_SBCK_024-89a>¶從者亦稍
苦之後遣人潜出臨州市魚鮭臨川太¶守駱牙執之令
取廸自效因使腹心勇士隨之入¶山其人誘廸出獵勇
<pb:KR2c0001_WYG_024-111b>
士伏於道傍出斬之丙戌傳¶首至建康¶
　　宇文䕶逆節¶
陳高祖永定元年春二月周楚公趙貴衛公獨孤¶信故
皆與太祖等夷及晉公䕶専政皆怏怏不服¶貴謀殺䕶
信止之開府儀同三司宇文盛告之丁¶亥貴入朝䕶執
而殺之免信官　三月周晉公¶䕶以趙景公獨孤信名
重不欲顯誅之己酉逼令¶自殺　夏四月周儀同三司
齊軌謂御正中大<md:KR2c0001_SBCK_024-89b>¶夫薛善曰軍國之政當歸天子何得
<pb:KR2c0001_WYG_024-112a>
猶在權門善¶以告晉公䕶䕶殺之以善為中外府司馬
　周孝¶愍帝性剛果惡晉公䕶之專權司㑹李植自太
祖¶時為相府司録參掌朝政軍司馬孫恒亦乆居權¶要
及䕶執政植恒恐不見容乃與宫伯乙弗鳯賀¶㧞提等
共譖之於周主植恒曰䕶自誅趙貴以來¶威權日盛謀
臣宿將争徃附之大小之政皆决於¶䕶以臣觀之將不
守臣節願陛下早圖之王以為¶然鳯提曰以先王之明
猶委植恒以朝政今以事¶付二人何患不成且䕶常自
<pb:KR2c0001_WYG_024-112b>
比周公臣聞周公攝¶政七年陛下安能七年邑邑如此
乎王愈信之數<md:KR2c0001_SBCK_024-90a>¶引武士於後園講習為執縳之勢植等
又引宫伯¶張光洛同謀光洛以告䕶䕶乃出植為梁州
刺史¶恒為潼州刺史欲散其謀後王思植等毎欲召之¶
䕶泣諫曰天下至親無過兄弟若兄弟尚相疑它¶人誰
可信者太祖以陛下富於春秋屬臣後事臣¶情兼家國
實願竭其股肱若陛下親覽萬機威加¶四海臣死之日
猶生之年但恐除臣之後姦回得¶志非唯不利陛下亦
<pb:KR2c0001_WYG_024-113a>
將傾覆社稷使臣無靣目見¶太祖於九泉且臣既為天
子之兄位至宰相尚復¶何求願陛下勿信讒人之言疎
棄骨肉王乃止不¶召而心猶疑之鳯等益懼密謀滋甚
刻日召羣公<md:KR2c0001_SBCK_024-90b>¶入醼因執䕶誅之張光洛又以告䕶䕶乃
召柱國¶賀蘭祥領軍尉遲綱等謀之祥等勸䕶廢立時
綱¶總領禁兵䕶遣綱入宫召鳯等議事及至以次執¶送
䕶第因罷散宿衛兵王方悟獨在内殿令宫人¶執兵自
守䕶遣賀蘭祥逼王遜位幽於舊第悉召¶公卿㑹議廢
<pb:KR2c0001_WYG_024-113b>
王為畧陽公迎立岐州刺史寜都公¶毓公卿皆曰此公
之家事敢不唯命是聽乃斬鳯¶等於門外孫恒亦伏誅
時李植父柱國大將軍逺¶鎮𢎞農䕶召逺及植還朝逺
疑有變沉吟乆之乃¶曰大丈夫寜為忠鬼安可作叛臣
邪遂就徴至長¶安䕶以逺功名素重猶欲全之引與相見
謂之曰<md:KR2c0001_SBCK_024-91a>¶公児遂有異謀非止屠戮䕶身乃是傾危宗社
叛¶臣賊子理宜同疾公可早為之所乃以植付逺逺¶素
愛植植又口辯自陳初無此謀逺謂為信然詰¶朝將植
<pb:KR2c0001_WYG_024-114a>
謁䕶䕶謂植已死左右曰植亦在門䕶大¶怒曰陽平公
不信我乃召入仍命逺同坐令畧陽¶公與植相質於逺
前植辭窮謂畧陽公曰本為此¶謀欲安社稷利至尊耳
今日至此何事云云逺聞¶之自投於牀曰若爾誠合萬
死於是䕶乃害植并¶逼逺令自殺植弟叔詣叔謙叔讓
亦死餘子以㓜¶得免初逺弟開府儀同三司穆知植非
保家之主¶毎勸逺除之逺不能用及逺臨刑泣謂穆曰
吾不<md:KR2c0001_SBCK_024-91b>¶用汝言以至此穆當從坐以前言獲免除名為民
<pb:KR2c0001_WYG_024-114b>
及其子弟亦免官植弟浙州刺史基尚義歸公主¶當從坐穆
請以二子代基命䕶兩釋之後月餘䕶¶弑畧陽公黜王后元
氏為尼癸亥寧都公自岐州¶至長安甲子即天王位大赦¶
二年春正月周以晉公䕶為太師　夏四月周¶以太師䕶
為雍州牧¶
三年春正月周太師䕶上表歸政周王始親¶萬機軍旅之
事䕶猶總之　周處士韋夐孝寛¶兄也志尚夷簡魏周之際
十徴不屈周太祖甚重¶之不奪其志世宗禮敬尤厚號曰逍
<pb:KR2c0001_WYG_024-115a>
遥公晉公䕶<md:KR2c0001_SBCK_024-92a>¶延之至第訪以政事䕶盛脩第舍夐仰視堂
歎曰¶酣酒嗜音峻宇彫牆有一于此未或不亡䕶不恱¶
文帝天嘉元年夏四月周世宗明敏有識量晉公¶䕶憚
之使膳部中大夫李安寘毒於糖䭔而進之¶帝頗覺之
庚子大漸口授遺詔五百餘言且曰朕¶子年㓜未堪當
國魯公朕之介弟寛仁大度海内¶共聞能宏我周家必
此子也辛丑殂魯公㓜有器¶質特為世宗所親愛朝廷
大事多與之參議性深¶沉有逺識非因顧問終不輙言
<pb:KR2c0001_WYG_024-115b>
世宗毎歎曰夫人¶不言言必有中壬寅魯公即皇帝位
大赦¶
二年春正月戊申周改元保定以大冢宰䕶為都<md:KR2c0001_SBCK_024-92b>¶督中
外諸軍事令五府總於天官事無巨細皆先¶斷後聞¶
四年春二月辛酉周詔大冢宰晉國公親則懿昆¶任當
元輔自今詔誥及百司文書並不得稱公名¶䕶抗表固
讓¶
宣帝大建四年　初周太祖為魏相立左右十二¶軍總
<pb:KR2c0001_WYG_024-116a>
屬相府太祖殂皆受晉公䕶處分凡所徵發¶非䕶書不
行䕶第屯兵侍衛盛於宫闕諸子僚屬¶皆貪殘恣横士
民患之周主深自晦匿無所關預¶人不測其淺深䕶問
稍伯大夫庾季才曰比日天¶道何如季才對曰荷恩深
厚敢不盡言頃上台有<md:KR2c0001_SBCK_024-93a>¶變公宜歸政天子請老私門此
則享期頥之壽受¶旦奭之羙子孫常為藩屏不然非復
所知䕶沉吟¶乆之曰吾本志如此但辭未獲免耳公既
為王官可¶依朝例無煩别參寡人也自是疎之衛公直帝
<pb:KR2c0001_WYG_024-116b>
之¶母弟也深昵於䕶及沌口之敗坐免官由是怨䕶¶勸
帝誅之冀得其位帝乃密與直及右宫伯中大¶夫字文
神舉内史下大夫太原王軌右侍上士宇¶文孝伯謀之
神舉顯和之子孝伯安化公深之子¶也帝毎於禁中見
䕶常行家人禮太后賜䕶坐帝¶立侍於旁丙辰䕶自同
州還長安帝御文安殿見¶之因引䕶入含仁殿謁太后
且謂之曰太后春秋<md:KR2c0001_SBCK_024-93b>¶高頗好飲酒雖屢諫未䝉垂納兄
今入朝願更啟¶請因出懐中酒誥授之曰以此諫太后
<pb:KR2c0001_WYG_024-117a>
䕶既入如¶帝所戒讀酒誥未畢帝以玉珽自後擊之䕶
踣於¶地帝令宦者何泉以御刀斫之泉惶懼斫不能傷¶
衛公直匿於戸内躍出斬之時神舉等皆在外更¶無知
者帝召宫伯長孫覽等告以䕶已誅令收䕶¶子柱國譚
公㑹大將軍莒公至崇業公静正平公¶乾嘉及其弟乾
基乾光乾蔚乾祖乾威并柱國北¶地侯龍恩龍恩弟大
將軍萬壽大將軍劉勇中外¶府司録尹公正袁傑膳部
下大夫李安等於殿中¶殺之覽稚之孫也初䕶既殺趙
<pb:KR2c0001_WYG_024-117b>
貴等諸將多不自<md:KR2c0001_SBCK_024-94a>¶安侯龍恩為䕶所親其從弟開府儀
同三司植謂¶龍恩曰主上春秋既富安危繫於數公若
多所誅¶戮以自立威權豈唯社稷有累卵之危恐吾宗
亦¶縁此而敗兄安得知而不言龍恩不能從植又承¶間
言於䕶曰公以骨肉之親當社稷之寄願推誠¶王室擬
迹伊周則率土幸甚䕶曰我誓以身報國¶卿豈謂吾有
佗志邪又聞其先與龍恩言隂忌之¶植以憂卒及䕶敗
龍恩兄弟皆死高祖以植為忠¶特免其子孫大司馬兼
<pb:KR2c0001_WYG_024-118a>
小冡宰雍州牧齊公憲素¶為䕶所親任賞罰之際皆得
參預權勢頗盛䕶欲¶有所陳多令憲聞奏其間或有可
不憲慮主相嫌<md:KR2c0001_SBCK_024-94b>¶隙毎曲而暢之帝亦察其心及䕶死召
憲入憲免¶冠拜謝帝慰勉之使詣䕶弟收兵符及諸文
籍衛¶公直素忌憲固請誅之帝不許䕶世子訓為蒲州¶
刺史是夜帝遣柱國越公盛乗傳徵訓至同州賜¶死昌
城公深使突厥未還遣開府儀同三司宇文¶徳齎璽書
就殺之䕶長史代郡叱羅協司録𢎞農¶馮遷及所親任
<pb:KR2c0001_WYG_024-118b>
者皆除名丁巳大赦改元以宇文¶孝伯為車騎大將軍
與王軌並加開府儀同三司¶初孝伯與帝同日生太祖
愛之養於第中㓜與帝¶同學及即位欲引致左右託言
欲與孝伯講習舊¶經故䕶弗之疑也以為右侍上士出
入卧内預聞<md:KR2c0001_SBCK_024-95a>¶機務孝伯為人沉正忠諒朝政得失外間
細事無¶不使帝聞之帝閱䕶書記有假託符命妄造異
謀¶者皆坐誅唯得庾季才書兩紙盛言緯候災祥宜¶返
政歸權帝賜季才粟三百石帛二百叚遷太中¶大夫癸
<pb:KR2c0001_WYG_024-119a>
亥以尉遲㢠為太師柱國竇熾為太傅李¶穆為太保齊
公憲為大冡宰衛公直為大司徒陸¶通為大司馬柱國
辛威為大司冦趙公招為大司¶空時帝始親覽朝政頗
事威刑雖骨肉無所寛借¶齊公憲雖遷冡宰實奪之權
又謂憲侍讀裴文舉¶曰昔魏末不綱太祖輔政及周室
受命晉公復執¶大權積習生常愚者謂灋應如是豈有
年三十天<md:KR2c0001_SBCK_024-95b>¶子而可為人所制乎詩云夙夜匪懈以事一
人一¶人謂天子耳卿雖陪侍齊公不得遽同為臣欲効
<pb:KR2c0001_WYG_024-119b>
死¶於所事宜輔以正道勸以義方輯睦我君臣協和¶我
兄弟勿令自致嫌疑文舉咸以白憲憲指心撫¶几曰吾
之夙心公寜不知但當盡忠竭節耳知復¶何言衛公直
性浮詭貪狠意望大冡宰既不得殊¶怏怏更請為大司
馬欲據兵權帝揣知其意曰汝¶兄弟長㓜有序豈可返
居下列由是用為大司徒¶　夏四月庚寅周追尊畧陽
公為孝閔皇帝¶
　　周伐齊(周齊争宜陽附/)
<pb:KR2c0001_WYG_024-120a>
陳文帝天嘉四年　初周人欲與突厥木杆可汗<md:KR2c0001_SBCK_024-96a>¶連兵
伐齊許納其女為后遣御伯大夫楊荐及左¶武伯太原
王慶徃結之齊人聞之懼亦遣使求昏¶於突厥賂遺甚
厚木杆貪齊幣重欲執荐等送齊¶荐知之責木杆曰太
祖昔與可汗共敦鄰好蠕蠕¶部落數千來降太祖悉以
付可汗使者以快可汗¶之意如何今日遽欲背恩忘義
獨不愧鬼神乎木¶杆慘然良乆曰君言是也吾意决矣
當相與共平¶東賊然後遣女荐等復命公卿請發十萬
<pb:KR2c0001_WYG_024-120b>
人擊齊¶柱國楊忠獨以為得萬騎足矣戊子遣忠將歩
騎¶一萬與突厥自北道伐齊又遣大將軍達奚武帥¶歩
騎三萬自南道出平陽期㑹於晉陽　冬十<md:KR2c0001_SBCK_024-96b>¶二月周楊
忠㧞齊二十餘城齊人守陘嶺之隘忠¶擊破之突厥木
杆地頭歩離三可汗以十萬騎㑹¶之己丑自恒州三道
俱入時大雪數旬南北千餘¶里平地數尺齊主自鄴倍
道赴之戊午至晉陽斛¶律光將歩騎三萬屯平陽己未
周師及突厥逼晉¶陽齊主畏其彊戎服帥宫人欲東走
<pb:KR2c0001_WYG_024-121a>
避之趙郡王¶叡河間王孝琬叩馬諫孝琬請委叡部分
必得嚴¶整帝從之命六軍進止皆取叡節度而使并州
刺¶史叚韶總之¶
五年春正月庚申齊主登北城軍容甚整突厥咎¶周人
曰爾言齊亂故來伐之今齊人眼中亦有鐡<md:KR2c0001_SBCK_024-97a>¶何可當邪
周人以歩卒為前鋒從西山下去城二¶里許諸將咸欲
逆擊之叚韶曰歩卒力勢自當有¶限今積雪既厚逆戰
非便不如陳以待之彼勞我¶逸破之必矣既至齊悉其
<pb:KR2c0001_WYG_024-121b>
銳兵鼓譟而出突厥震¶駭引上西山不肯戰周師大敗
而還突厥引兵出¶塞縱兵大掠自晉陽以徃七百餘里
人畜無遺叚¶韶追之不敢逼突厥還至陘嶺凍滑乃鋪
氊以度¶胡馬寒痩膝已下皆無毛比至長城馬死且盡
截¶矟杖之以歸達奚武至平陽未知忠退斛律光與¶書
曰鴻鵠已翔於寥廓羅者猶視於沮澤武得書¶亦還光
逐之入周境獲二千餘口而還光見帝於<md:KR2c0001_SBCK_024-97b>¶晉陽帝以新
遭大冦抱光頭而哭任城王湝進曰¶何至於此乃止初
<pb:KR2c0001_WYG_024-122a>
齊顯祖之世周人常懼齊兵西¶度每至冬月守河椎氷
及世祖即位嬖幸用事朝¶政漸紊齊人椎氷以備周兵
之逼斛律光憂之曰¶國家常有吞關隴之志今日至此
而唯翫聲色乎¶　初周太祖之從賀㧞岳在關中也遣
人迎晉公¶䕶於晉陽䕶母閻氏及周主之姑皆留晉陽
齊人¶以配中山宫及䕶用事遣間使入齊求之莫知音¶
息齊遣使者至玉璧求通互市䕶欲訪求母姑使¶司馬
下大夫尹公正至玉璧與之言使者甚恱勲¶州刺史韋
<pb:KR2c0001_WYG_024-122b>
孝寛獲關東人復縱之因致書為言西<md:KR2c0001_SBCK_024-98a>¶朝欲通好之意
是時周人以前攻晉陽不得志謀¶與突厥再伐齊齊主
聞之大懼許遣䕶母西歸且¶求通好先遣其姑歸　秋
八月周遣柱國楊忠¶將兵㑹突厥伐齊至北河而還
九月突厥冦¶齊幽州衆十餘萬入長城大掠而還　周
皇姑之¶歸也齊主遣人為晉公䕶母作書言䕶㓜時數
事¶又寄其所著錦袍以為信驗且曰吾屬千載之運¶䝉
大齊之徳矜老開恩許得相見禽獸草木母子¶相依吾
<pb:KR2c0001_WYG_024-123a>
有何罪與汝分離今復何福還望見汝言¶此悲喜死而
更蘇世間所有求皆可得母子異國¶何處可求假汝貴
極王公富過山海有一老母八<md:KR2c0001_SBCK_024-98b>¶十之年飄然千里死亡
旦夕不得一朝蹔見不得¶一日同處寒不得汝衣饑不
得汝食汝雖窮榮極¶盛光耀世間於吾何益吾今日之
前汝既不得申¶其供養事徃何論今日以後吾之殘命
唯繫於汝¶爾戴天履地中有鬼神勿云𡨕昧而可欺負
䕶得¶書悲不自勝復書曰區宇分崩遭遇災禍違離膝
<pb:KR2c0001_WYG_024-123b>
下三十五年受形禀氣皆知母子誰同薩保如此¶不孝
子為公侯母為俘𨽻暑不見母暑寒不見母¶寒衣不知
有無食不知饑飽冺如天地之外無由¶暫聞分懐寃酷
終此一生死若有知冀奉見於泉¶下耳不謂齊朝解網
惠以徳音摩敦四姑並許矜<md:KR2c0001_SBCK_024-99a>¶放初聞此㫖魂爽飛越號
天叩地不能自勝齊朝¶霈然之恩既已霑洽有家有國
信義為本伏度來¶期已應有日一得奉見慈顔永畢生
願生死肉骨¶豈過今恩負山戴岳未足勝荷齊人留䕶
<pb:KR2c0001_WYG_024-124a>
母使更¶與䕶書邀䕶重報徃返再三時叚韶拒突厥軍
於¶塞下齊主遣黄門徐世榮乗傳齎周書問韶韶以¶周
人反覆本無信義比晉陽之役其事可知䕶外¶託為相
其實主也既為母請和不遣一介之使若¶據移書即送
其母恐示之以弱不如且外許之待¶和親堅定然後遣
之未晩齊主不聽即遣之閻氏¶至周舉朝稱慶周主為
之大赦　突厥自幽州還<md:KR2c0001_SBCK_024-99b>¶留屯塞北更集諸部兵遣使
告周欲與共擊齊如¶前約閏月乙巳突厥冦齊幽州晉
<pb:KR2c0001_WYG_024-124b>
公䕶新得其母¶未欲伐齊又恐負突厥約更生邊患不
得已徵二¶十四軍及左右廂散𨽻秦隴巴蜀之兵并羌
胡内¶附者凡二十萬人　冬十月甲子周主授䕶斧¶鉞
於廟庭丁卯親勞軍於沙苑癸酉還宫䕶軍至¶潼關遣
柱國尉遲迥帥精兵十萬為前鋒趣洛陽¶大將軍權景
宣帥山南之兵趣懸瓠少師楊檦出¶軹關　十一月周
晉公䕶進屯𢎞農甲午尉遲¶迥圍洛陽雍州牧齊公憲
同州刺史達奚武涇州¶總管王雄軍於邙山　初周楊
<pb:KR2c0001_WYG_024-125a>
檦為邵州刺史鎭<md:KR2c0001_SBCK_024-100a>¶捍東境二十餘年數與齊戰未嘗不
㨗由是輕之¶既出軹關獨引兵深入又不設備甲辰齊
大尉婁¶叡將兵奄至大破檦軍檦遂降齊權景宣圍懸
瓠¶十二月齊豫州道行臺豫州刺史太原王士良永¶州
刺史蕭世怡並以城降之景宣使開府郭彦守¶豫州謝
徹守永州送士良世怡及降卒千人於長¶安周人為土
山地道以攻洛陽三旬不克晉公䕶¶命諸將塹斷河陽
路遏齊救兵然後同攻洛陽諸¶將以為齊兵必不敢出
<pb:KR2c0001_WYG_024-125b>
唯張斥候而已齊遣蘭陵¶王長恭大將軍斛律光救洛
陽畏周兵之彊未敢¶進齊主召并州刺史叚韶謂曰洛
陽危急今欲遣<md:KR2c0001_SBCK_024-100b>¶王救之突厥在北復須鎭禦如何對曰
北虜侵邊¶事等疥癬今西鄰闚逼乃腹心之病請奉詔
南行¶齊主曰朕意亦爾乃令韶督精騎一千發晉陽丁¶
巳齊主亦自晉陽赴洛陽　叚韶自晉陽行五日¶濟河
㑹連日隂霧壬戍韶至洛陽帥帳下三百騎¶與諸將登
邙阪觀周軍形勢至太和谷與周軍遇¶韶即馳告諸營
<pb:KR2c0001_WYG_024-126a>
追集騎士結陳以待之韶為左軍¶蘭陵王長恭為中軍
斛律光為右軍周人不意其¶至皆忷懼韶遥謂周人曰
汝宇文䕶纔得其母遽¶來為冦何也周人曰天遣我來
有何可問韶曰天¶道賞善罰惡當遣汝送死來耳周人
以歩兵在前<md:KR2c0001_SBCK_024-101a>¶上山逆戰韶且戰且却以誘之待其力弊
然後下¶馬擊之周師大敗一時瓦解投墜溪谷死者甚
衆¶蘭陵王長恭以五百騎突入周軍遂至金墉城下¶城
上人弗識長恭免胄示之靣乃下弩手救之周¶師在城
<pb:KR2c0001_WYG_024-126b>
下者亦解圍遁去委棄營幕自邙山至榖¶水三十里中
軍資器械彌滿川澤唯齊公憲達奚¶武及庸忠公王雄
在後勒兵拒戰王雄馳馬衝斛¶律光陳光退走雄追之
光左右皆散惟餘一奴一¶矢雄按矟不及光者丈餘謂
光曰吾惜爾不殺當¶生將爾見天子光射雄中額雄抱
馬走至營而卒¶軍中益懼齊公憲拊循督勵衆心小安
至夜收軍<md:KR2c0001_SBCK_024-101b>¶憲欲待明更戰達奚武曰洛陽軍散人情震
駭若¶不因夜速還明日欲歸不得武在軍乆傋見形勢
<pb:KR2c0001_WYG_024-127a>
公少年未經事豈可以數營士卒委之虎口乎乃¶還權
景宣亦棄豫州走丁卯齊主至洛陽己巳以¶叚韶為太
宰斛律光為太尉蘭陵王長恭為尚書¶令壬申齊主如
虎牢遂自滑臺如黎陽丙子至鄴¶楊忠引兵出沃野應
接突厥軍糧不給諸軍憂之¶計無所出忠乃招誘稽胡
酋長咸在坐詐使河州¶刺史王傑勒兵鳴鼓而至曰大
冡宰已平洛陽欲¶與突厥共討稽胡之不服者坐者皆
懼忠慰諭而¶遣之於是諸胡相帥饋輸軍糧塡積屬周
<pb:KR2c0001_WYG_024-127b>
師罷歸<md:KR2c0001_SBCK_024-102a>¶忠亦還晉公䕶本無將畧是行也又非本心故
無¶功與諸將稽首謝罪周主慰勞罷之¶
六年五月突厥遣使至齊始與齊通¶
宣帝太建元年秋八月庚辰盗殺周孔城防主以¶其地
入齊九月辛卯周遣齊公憲與柱國李穆將¶兵趣宜陽
築崇徳等五城　冬十二月周齊公¶憲等圍齊宜陽絶
其糧道¶
二年春正月齊太傅斛律光將歩騎三萬救宜陽¶屢破
<pb:KR2c0001_WYG_024-128a>
周軍築統關豐化二城以通宜陽糧道而還¶周軍追之
光縱擊又破之獲其開府儀同三司字¶文英梁景興二
月己巳齊以斛律光為右丞相并<md:KR2c0001_SBCK_024-102b>¶州刺史又以任城王
湝為太師賀㧞仁録尚書事¶　周齊争宜陽乆不决勲
州刺史韋孝寛謂其下¶曰宜陽一城之地不足損益兩
國争之勞師彌年¶彼豈無智謀之士若棄崤東來圖汾
北我必失地¶令宜速於華谷及長秋築城以杜其意脫
其先我¶圖之是難乃畫地形具陳其狀晉公䕶謂使者
<pb:KR2c0001_WYG_024-128b>
曰¶韋公子孫雖多數不滿百汾北築城遣誰守之事¶遂
不行齊斛律光果出晉州道於汾北築華谷龍¶門二城
光至汾東與孝寛相見光曰宜陽小城乆¶勞争戰今既
舍彼欲於汾北取償幸勿怪也孝寛¶曰宜陽彼之要衝
汾北我之所棄我棄彼取其償<md:KR2c0001_SBCK_024-103a>¶安在君輔翼㓜主位望
隆重不撫循百姓而極武¶窮兵茍貪尋常之地塗炭疲
弊之民竊為君不取¶也光進圍定陽築南汾城以逼之
周人釋宜陽之¶圍以救汾北晉公䕶問計於齊公憲憲
<pb:KR2c0001_WYG_024-129a>
曰兄宜暫¶出同州以為聲勢憲請以精兵居前隨機攻
取䕶¶從之¶
三年春正月齊斛律光築十三城於西境馬上以¶鞭指
畫而成拓地五百里而未嘗伐功又與周韋¶孝寛戰於
汾北破之齊公憲督諸將東拒齊師¶　三月周齊公憲
自龍門度河斛律光退保華谷¶憲攻㧞其新築五城齊
太宰叚韶蘭陵王長恭將<md:KR2c0001_SBCK_024-103b>¶兵禦周師攻柏谷城㧞之而
還　夏四月周陳¶公純等取齊宜陽等九城齊斛律光
<pb:KR2c0001_WYG_024-129b>
將歩騎五萬¶赴之　五月周晉公䕶使中外府參軍郭
榮城¶於姚襄城南定陽城西齊叚韶引兵襲周師破之¶
六月韶圍定陽城周汾州刺史楊敷固守不下韶¶急攻
之屠其外城時韶卧病謂蘭陵王長恭曰此¶城三靣重
澗皆無走路唯慮東南一道耳賊必從¶此出宜簡精兵
專守之此必成擒長恭乃令壯士¶千餘人伏於東南澗
口城中糧盡齊公憲總兵救¶之憚韶不敢進敷帥見兵
突圍夜走伏兵擊擒之¶盡俘其衆乙巳齊取周汾州及
<pb:KR2c0001_WYG_024-130a>
姚襄城唯郭榮所<md:KR2c0001_SBCK_024-104a>¶築城獨存敷愔之族子也　齊斛律
光與周師戰¶於宜陽城下取周建安等四戌捕虜千餘
人而還¶軍未至鄴齊主敕使散兵光以軍士多有功者
未¶得慰勞乃密通表請遣使宣㫖軍仍且進齊朝發¶使
遲留軍還將至紫陌光乃駐營待使帝聞光軍¶已逼心
甚惡之亟令舍人召光入見然後宣勞散¶兵¶
　　吐谷渾盛衰¶
晉元帝建武元年河南王吐谷渾卒吐谷渾者慕¶容廆
<pb:KR2c0001_WYG_024-130b>
之庶兄也父渉歸分戸一千七百以𨽻之及¶廆嗣位二
部馬闘廆遣使讓吐谷渾曰先公分建<md:KR2c0001_SBCK_024-104b>¶有别奈何不相
逺異而令馬有闘傷吐谷渾怒曰¶馬是六畜闘乃其常
何至怒及於人欲逺别甚易¶恐後㑹為難耳今當去汝
萬里之外遂帥其衆西¶徙廆悔之遣其長史乙那婁馮
追謝之吐谷渾曰¶先公嘗稱卜筮之言云吾二子皆當
彊盛祚流後¶世我孽子也理無並大今因馬而别殆天
意乎遂¶不復還西傅隂山而居屬永嘉之亂因度隴而
<pb:KR2c0001_WYG_024-131a>
西¶據洮水之西極于白蘭地方數千里鮮卑謂兄為¶阿
干廆追思之為之作阿干之歌吐谷渾有子六¶十人長
子吐延嗣吐延長大有勇力羗胡皆畏之¶
成帝咸和四年　河南王吐延雄勇多猜忌羌酋<md:KR2c0001_SBCK_024-105a>¶姜聰刺之
吐延不抽劍召其將紇扢埿使輔其子¶葉延保于白蘭抽劍
而死葉延孝而好學以為禮¶公孫之子得以王父字為氏
乃自號其國曰吐谷¶渾¶
穆帝永和七年　吐谷渾葉延卒子辟奚立
<pb:KR2c0001_WYG_024-131b>
文帝咸安元年吐谷渾王辟奚聞楊纂敗五月遣¶使獻
馬千匹金銀五百斤于秦秦以辟奚為安逺¶將軍漒川
侯辟奚葉延之子也好學仁厚而無威¶斷三弟専恣國
人患之長史鍾惡地西漒羌豪也¶謂司馬乞宿雲曰三
弟縱横勢出王右㡬亡國矣¶吾二人位為元輔豈得坐
而視之詰朝月望文武<md:KR2c0001_SBCK_024-105b>¶並會吾將討焉王之左右皆吾
羌子轉目一顧必¶可擒也宿雲請先白王惡地曰王仁
而無斷白之¶必不從萬一事泄吾屬無類矣事已出口
<pb:KR2c0001_WYG_024-132a>
何可中¶變遂於坐收三弟殺之辟奚驚怖自投牀下惡
地¶宿雲趨而扶之曰臣昨夢先王敕臣云三弟將為¶逆
不可不討故誅之耳辟奚由是發病恍惚命世¶子視連
曰吾禍及同生何以見之於地下國事大¶小任汝治之
吾餘年殘命寄食而已遂以憂卒視¶連立不飲酒遊畋
者七年軍國之事委之將佐鍾¶惡地諫以為人主當自
娯樂建威布徳視連泣曰¶孤自先世以來以仁孝忠恕
相承先王念友愛之<md:KR2c0001_SBCK_024-106a>¶不終悲憤而亡孤雖纂業尸存而
<pb:KR2c0001_WYG_024-132b>
已聲色遊娯豈¶所安也威徳之建當付之將來耳¶
武帝太元十五年吐谷渾視連遣使獻見於金城¶王乾
歸乾歸拜視連沙州牧白蘭王　秋九月¶吐谷渾視連
卒子視羆立視羆以其父祖慈仁為¶四鄰所侵侮乃督
厲將士欲建功業冬十月金城¶王乾歸遣使拜視羆沙
州牧白蘭王視羆不受¶
安帝隆安二年九月西秦王乾歸遣秦州牧益州¶武衛
將軍慕兀冠軍將軍翟瑥帥騎二萬伐吐谷¶渾　西秦
<pb:KR2c0001_WYG_024-133a>
乞伏益州與吐谷渾王視羆戰於度周¶川視羆大敗走
保白蘭山遣子宕豈為質於西秦<md:KR2c0001_SBCK_024-106b>¶以請和西秦王乾歸
以宗女妻之¶
四年夏四月吐谷渾視羆卒世子樹洛干方九嵗¶弟烏
紇堤立妻樹洛干之母念氏生慕璝慕延烏¶紇堤懦弱
荒滛不能治國念氏專制國事有膽智¶國人畏服之¶
義熈元年春正月乞伏乾歸擊吐谷渾大孩大破¶之俘
萬餘口而還大孩走死胡園視羆世子樹洛¶干帥其餘
<pb:KR2c0001_WYG_024-133b>
衆數千家犇莫何川自稱車騎大將軍¶大單于吐谷渾
王樹洛干輕徭薄賦信賞必罰吐¶谷渾復興沙漒諸戎
皆附之¶
八年春二月河南王乾歸擊吐谷渾樹洛干於赤<md:KR2c0001_SBCK_024-107a>¶水降
之¶
九年夏四月河南王熾盤遣安北將軍烏地延冠¶軍將
軍翟紹擊吐谷渾别統句旁于涇勒川大破¶之　秋七
月河南王熾盤擊吐谷渾支旁于長¶柳川虜旁及其民
<pb:KR2c0001_WYG_024-134a>
五千餘户而還　九月河南¶王熾磐擊吐谷渾别統掘
逵於渇渾川大破之擄¶男女二萬三千冬十月掘逵帥
其餘衆降于熾磐¶
十三年春二月西秦安東將軍木弈干擊吐谷渾¶樹洛干破
其弟阿柴於堯杆川俘五千餘口而還¶樹洛干走保白蘭山
慚憤發疾將卒謂阿柴曰吾¶子拾䖍㓜弱今以大事付汝樹
洛干卒阿柴立自<md:KR2c0001_SBCK_024-107b>¶稱驃騎將軍沙州刺史謚樹洛干曰武王
阿柴稍¶用兵侵併其旁小種地方數千里遂為彊國
<pb:KR2c0001_WYG_024-134b>
宋武帝永初二年夏四月吐谷渾王阿柴遣使降¶秦秦
王熾磐以阿柴為征西大將軍開府儀同三¶司安州牧
白蘭王¶
營陽王景平元年吐谷渾王阿柴遣使入貢詔以¶阿柴
為督塞表諸軍事安西將軍沙州刺史澆河¶公¶
文帝元嘉元年冬十月吐谷渾威王阿柴卒阿柴¶有子
二十人疾病召諸子弟謂之曰先公車騎以¶大業之故
捨其子拾䖍而授孤孤敢私於緯代而<md:KR2c0001_SBCK_024-108a>¶忘先君之志乎
<pb:KR2c0001_WYG_024-135a>
我死汝曹當奉慕璝為主緯代者¶阿柴之長子慕璝者
阿柴之母弟叔父烏紇堤之¶子也阿柴又命諸子各獻
一箭取一箭授其弟慕¶利延使折之慕利延折之又取
十九箭使折之慕¶利延不能折阿柴乃諭之曰汝曹知
之乎孤則易¶折衆則難摧汝曹當戮力一心然後可以
保國寜¶家言終而卒慕璝亦有才畧撫納秦凉失業之
民¶及氏羌雜種至五六百落部衆轉盛¶
三年秋九月吐谷渾掘逵等帥部衆二萬餘落叛¶秦犇
<pb:KR2c0001_WYG_024-135b>
昴州附于吐谷渾王慕璝¶
六年冬十二月吐谷渾王慕璝遣使入貢<md:KR2c0001_SBCK_024-108b>¶七年春正月癸巳以吐谷渾王慕璝為征西將軍¶沙州
刺史隴西公　夏四月吐谷渾王慕璝將¶其衆萬八千
襲秦定連秦輔國大將軍段暉等擊¶走之¶
八年秋八月吐谷渾王慕璝遣侍郎謝太寧奉表¶
于魏請送赫連定己丑魏以慕璝為大將軍西秦¶
王
<pb:KR2c0001_WYG_024-136a>
九年春三月壬申吐谷渾王慕璝送赫連定于魏¶魏人
殺之慕璝上表曰臣俘擒僣逆獻㨗王府爵¶秩雖崇而
土不增廓車旗既飾而財不周賞願垂¶鑒察魏主下其
議公卿以為慕璝所致唯定而已<md:KR2c0001_SBCK_024-109a>¶塞外之民皆為己有
而貪求無厭不可許也魏主¶乃詔曰西秦王所得金城
枹罕隴西之地朕即與¶之乃是裂土何須復廓西秦欵
至綿絹隨使疏數¶臨時增益非一賜而止也自是慕璝
貢使至魏者¶稍簡　吐谷渾王慕璝遣其司馬趙叙入
<pb:KR2c0001_WYG_024-136b>
貢且來¶告㨗　乙未以吐谷渾王慕璝為都督西秦河
沙¶三州諸軍事征西大將軍西秦河二州刺史進爵¶隴
西王且命慕璝悉歸南方將士先沒於夏者得¶百五十
餘人¶
十三年冬十二月吐谷渾惠王慕璝卒弟慕利延¶立<md:KR2c0001_SBCK_024-109b>¶十四年秋九月丁酉魏主遣使者拜吐谷渾王慕¶利延
為鎮西大將軍儀同三司改封西平王¶
十五年春二月丁未以吐谷渾王慕利延為都督¶西秦
<pb:KR2c0001_WYG_024-137a>
河沙三州諸軍事鎭西大將軍西秦河二州¶刺史隴西
王¶
十六年夏六月己酉改封隴西王吐谷渾慕利延¶為河
南王　冬十二月吐谷渾王慕利延聞魏¶克涼州大懼
帥衆西遁踰沙漠魏主以其兄慕璝¶有擒赫連定之功
遣使撫諭之慕利延乃還故地¶
二十一年夏六月吐谷渾王慕利延兄子緯世與¶魏使
者謀降魏慕利延殺之是月緯世弟叱力延<md:KR2c0001_SBCK_024-110a>¶等八人犇
<pb:KR2c0001_WYG_024-137b>
魏魏以叱力延為歸義王　秋八月¶吐谷渾叱力延等
請師於魏以討吐谷渾王慕利¶延魏主使晉王伏羅督
諸軍擊之　魏晉王伏羅¶至樂都引兵從間道襲吐谷
渾至大母橋吐谷渾¶王慕利延大驚逃犇白蘭慕利延
兄子拾寅犇河¶西魏軍斬首五千餘級慕利延從弟伏念
等帥師萬¶三千部落降於魏¶
二十二年夏四月庚戌魏主遣征西大將軍高凉¶王那
等擊吐谷渾王慕利延於白蘭秦州刺史代¶人封敕文
<pb:KR2c0001_WYG_024-138a>
安逺將軍乙烏頭繫慕利延兄子什歸¶於枹罕　吐谷
渾什歸聞魏軍將至棄城夜遁八<md:KR2c0001_SBCK_024-110b>¶月丁亥封敕文入枹
罕分徙其民千家還上邽留¶乙烏頭守枹罕萬度歸至
敦煌留輜重以輕騎五¶千度流沙襲鄯善壬辰鄯善王
真達靣縳出降度¶歸留軍屯守與真達詣平城西域復
通　壬寅魏¶高凉王那軍至寜頭城吐谷渾王慕利延
擁其部¶落西度流沙吐谷渾慕璝之子被囊逆戰那擊
破¶之被囊遁走中山公杜豐帥精騎追之度三危至¶雪
<pb:KR2c0001_WYG_024-138b>
山生擒被囊及吐谷渾什歸乞伏熾磐之子成¶龍皆送
平城慕利延遂西入于闐殺其王據其地¶死者數萬人¶
二十三年吐谷渾復還舊土<md:KR2c0001_SBCK_024-111a>¶二十七年吐谷渾王慕利延為魏所逼上表求入¶保越
嶲上許之慕利延竟不至¶
二十九年秋九月吐谷渾王慕利延卒樹洛干之¶子拾
寅立始居伏羅川遣使來請命于魏丁亥以¶拾寅為安
西將軍西秦河沙三州刺史河南王魏¶以拾寅為鎭西
<pb:KR2c0001_WYG_024-139a>
大將軍沙州刺史西平王¶
武帝大明四年吐谷渾王拾寅兩受宋魏爵命居¶止出
入擬於王者魏人忿之定陽侯曹安表言拾寅¶今保白蘭
若分軍出其左右必走保南山不過十¶日人畜乏食可
一舉而定六月甲午魏遣征西大¶將軍陽平王新成等
督統萬高平諸軍出南道南<md:KR2c0001_SBCK_024-111b>¶郡公中山李惠等督凉州
諸軍出北道以擊吐谷¶渾　秋七月魏軍至西平吐谷
渾王拾寅走保¶南山九月魏軍濟河追之㑹疾疫引還
<pb:KR2c0001_WYG_024-139b>
獲雜畜三¶十餘萬¶
明帝泰始六年春二月魏主遣征西大將軍上黨¶王長
孫觀擊吐谷渾　夏四月戊申魏長孫觀¶與吐谷渾王
拾寅戰於曼頭山拾寅敗走遣别駕¶康盤龍入貢魏主
囚之¶
蒼梧王元徽元年吐谷渾王拾寅寇魏澆河夏四¶月戊
申魏以司空長孫觀為大都督發兵討之¶　秋八月庚
申魏長孫觀入吐谷渾境芻其秋稼<md:KR2c0001_SBCK_024-112a>¶吐谷渾王拾寅窘
<pb:KR2c0001_WYG_024-140a>
急請降遣子斤入侍自是嵗修¶職貢¶
齊高帝建元三年吐谷渾王拾寅卒世子度易侯¶立冬
十月戊子朔以度易侯為西秦河二州刺史¶河南王¶
武帝永明八年秋八月河南王度易侯卒乙酉以¶其世
子伏連籌為秦河二州刺史遣振武將軍丘¶冠先拜授
且弔之伏連籌逼冠先使拜冠先不從¶伏連籌推冠先
墜崖而死上厚賜其子雄敕以喪¶委絶域不可復尋仕
進無嫌
<pb:KR2c0001_WYG_024-140b>
九年　初魏主召吐谷渾王伏連籌入朝伏連籌<md:KR2c0001_SBCK_024-112b>¶辭疾
不至輙修洮陽泥和二城置戌兵焉二月乙¶亥魏枹罕
鎭將長孫百年請擊二戍魏主許之¶　五月魏長孫百
年攻洮陽泥和二戍克之俘三¶千餘人¶
十年魏文明太后之喪使人告於吐谷渾吐谷渾¶王伏
連籌拜命不恭羣臣請討之魏主不許又請¶還其貢物
帝曰貢物乃人臣之禮今而不受是棄¶絶之彼雖欲自
新其路無由矣因命歸洮陽泥和¶之俘秋七月庚申吐
<pb:KR2c0001_WYG_024-141a>
谷渾遣其世子賀虜頭入朝¶于魏詔以伏連籌為都督
西垂諸軍事西海公吐¶谷渾王遣兼員外散騎常侍張
禮使於吐谷渾伏<md:KR2c0001_SBCK_024-113a>¶連籌謂禮曰曩者宕昌常曰稱名而
見謂為大王¶今忽稱僕又拘執使人欲使偏師徃問何
如禮曰¶君與宕昌皆為魏藩比輙興兵攻之殊違臣節
離¶京師之日宰輔有言以為君能自知其過則藩業¶可
保若其不悛禍難將至矣伏連籌黙然¶
東昏侯永元二年吐谷渾王伏連籌事魏盡禮而¶居其
<pb:KR2c0001_WYG_024-141b>
國置百官皆如天子之制稱制於其鄰國魏¶主遣使責
而宥之¶
梁武帝天監三年秋九月以吐谷渾王伏連籌為¶西秦
河二州刺史河南王¶
大同六年冬十一月吐谷渾自莫折念生之亂不<md:KR2c0001_SBCK_024-113b>¶通于
魏伏連籌卒子夸吕立始稱可汗居伏俟城其¶地東西三
千里南北千餘里官有王僕射尚書郎¶中將軍之號是
嵗始遣使假道柔然聘於東魏
<pb:KR2c0001_WYG_024-142a>
元帝承聖二年夏四月吐谷渾可汗夸吕雖通使¶於魏
而冦抄不息宇文泰將騎三萬踰隴至姑臧¶討之夸吕
懼請服既而復通使於齊凉州刺史史¶寜覘知其還襲
之於赤泉獲其僕射乞伏觸狀¶
敬帝太平元年秋九月突厥木杆可汗假道於凉¶州以
襲吐谷渾魏太師泰使凉州刺史史寜帥騎¶隨之至畨
禾吐谷渾覺之犇南山木杆將分兵追¶之寜曰樹敦賀
真二城吐谷渾之巢穴也㧞其本<md:KR2c0001_SBCK_024-114a>¶根餘衆自散木杆從
<pb:KR2c0001_WYG_024-142b>
之木杆從北道趣賀真寜從¶南道趣樹敦吐谷渾可汗
夸吕在賀真使其征南¶王將數千人守樹敦木杆破賀
真獲夸吕妻子寜¶破樹敦虜征南王還與木杆㑹于青
海木杆歎寜¶勇决贈遺甚厚¶
陳武帝永定元年春正月吐谷渾為冦於周攻凉¶鄯河
三州秦州都督遣渭州刺史于翼赴援翼不¶從僚屬咸
以為言翼曰攻取之術非北俗所長此¶冦之來不過抄
掠邊牧耳掠而無獲勢將自走勞¶師以徃必無所及翼
<pb:KR2c0001_WYG_024-143a>
揣之已了幸勿復言數日問¶至果如翼所䇿<md:KR2c0001_SBCK_024-114b>¶文帝天康元年夏五月吐谷渾龍涸王莫昌帥部¶落附
於周以其地為扶州¶
宣帝太建八年春二月辛酉周主命太子廵撫西¶土因
伐吐谷渾　秋八月周太子伐吐谷渾至¶伏俟城而還¶
十三年秋八月吐谷渾冦凉州隋主遣行軍元帥¶樂安
公元諧等歩騎數萬擊之諧擊破吐谷渾於¶豐利山又
敗其太子可博汗於青海俘斬萬計吐¶谷渾震駭其王
<pb:KR2c0001_WYG_024-143b>
侯三十人各帥所部來降吐谷渾¶可汗夸吕帥親兵逺
遁隋主以其高寜王移兹裒¶為河南王使統降衆以元
諧為寜州刺史留行軍<md:KR2c0001_SBCK_024-115a>¶總管賀婁子幹鎮凉州¶
長城公至徳元年夏四月庚午吐谷渾冦隋臨洮洮¶州刺
史皮子信出戰敗死汶州總管梁逺擊走之¶又冦廓州
州兵擊走之　夏六月庚辰隋行軍¶總管梁逺破吐谷
渾於爾汗山¶
二年夏四月隋上大將軍賀婁子幹發五州兵擊¶吐谷
<pb:KR2c0001_WYG_024-144a>
渾殺男女萬餘口二旬而還帝以隴西頻被¶冦掠而俗
不設村塢命子幹勒民為堡仍營田積¶榖子幹上書曰
隴西河右土曠民稀邊境未寜不¶可廣佃比見屯田之
所獲少費多虚役人功卒逢¶踐暴屯田疎逺者請皆廢
省但隴右之民以畜牧<md:KR2c0001_SBCK_024-115b>¶為事若更屯聚彌不自安但使
鎮戍連接烽堠相¶望民雖散居必謂無慮帝從之以子
幹曉習邊事¶丁巳以為榆關總管¶
四年吐谷渾可汗夸吕在位百年屢因喜怒廢殺¶太子
<pb:KR2c0001_WYG_024-144b>
後太子懼謀執夸吕而降請兵於隋邊吏秦¶州總管河
間王𢎞請以兵應之隋主不許太子謀¶洩為夸吕所殺
復立其少子嵬王訶為太子疊州¶刺史杜粲請因其釁
而討之隋主又不許是嵗嵬¶王訶復懼誅謀帥部落萬
五千户降隋遣使詣闕¶請兵迎之隋主曰渾賊風俗特
異人倫父既不慈¶子復不孝朕以徳訓人何有成其惡
逆乎乃謂使<md:KR2c0001_SBCK_024-116a>¶者曰父有過失子當諫争豈可潜謀非法
受不孝¶之名溥天之下皆朕臣妾各為善事即稱朕心
<pb:KR2c0001_WYG_024-145a>
嵬¶王既欲歸朕唯教嵬王為臣子之法不可逺遣兵¶馬
助為惡事嵬王訶乃止¶
禎明二年吐谷渾禆王拓䟦木彌請以千餘家降¶隋隋
主曰溥天之下皆是朕臣朕之撫育俱存仁¶孝渾賊惛
狂妻子懐怖並思歸化自救危亡然叛¶夫背父不可收
納又其本意正自避死今若違拒¶又復不仁若更有音
信但宜慰撫任其自㧞不須¶出兵應接其妹夫及甥欲
來亦任其意不勞勸誘¶也<md:KR2c0001_SBCK_024-116b>¶
<pb:KR2c0001_WYG_024-145b>
隋文帝開皇十一年春二月戊午吐谷渾遣使入¶貢吐
谷渾可汗夸吕聞陳亡大懼遁逃保險不敢¶為冦夸吕
卒子世伏立使其兄子無素奉表稱藩¶并獻方物請以
女傋後庭上謂無素曰若依來請¶佗國聞之必當相傚
何以拒之朕情存安養各令¶遂性豈可聚歛子女以實
後宫乎竟不許¶
十六年冬十一月帝以光化公主妻吐谷渾可汗¶世伏
世伏上表請稱公主為天后上不許
<pb:KR2c0001_WYG_024-146a>
十七年吐谷渾大亂國人殺世伏立其弟伏允為¶主遣
使陳廢立之事并謝專命之罪且請依俗尚¶主上從之
自是朝貢嵗至<md:KR2c0001_SBCK_024-117a>¶煬帝大業四年秋七月裴矩說鐡勒使擊吐谷渾¶大破
之吐谷渾可汗伏允東走入西平境内遣使¶請降求救
帝遣安徳王雄出澆河許公宇文述出¶西平迎之述至
臨羌城吐谷渾畏述兵盛不敢降¶帥衆西遁述引兵追
之㧞曼頭赤水二城斬三千¶餘級獲其王公以下二百
<pb:KR2c0001_WYG_024-146b>
人擄男女四千口而還¶伏允南犇雪山其故地皆空東
西四千里南北二¶千里皆為隋有置郡縣鎮戌天下輕
罪徙居之¶
五年夏四月癸亥上出臨津關度黄河至西平陳¶兵講
武將擊吐谷渾五月吐谷渾可汗伏允帥衆¶保覆袁川
帝分命内史元壽南屯金山兵部尚書<md:KR2c0001_SBCK_024-117b>¶叚文振北屯雪
山太僕卿楊義臣東屯琵琶峽將¶軍張壽西屯泥嶺四
靣圍之伏允以數十騎遁出¶遣其名王詐稱伏允保車
<pb:KR2c0001_WYG_024-147a>
我真山壬辰詔右屯衛¶大將軍張定和徃捕之定和輕
其衆少不被甲挺¶身登山吐谷渾伏兵射殺之其亞將
柳武建擊吐¶谷渾破之甲午吐谷渾仙頭王窮䠞帥男
女十餘¶萬口來降六月丁酉遣左光禄大夫梁黙等追
討¶伏允兵敗為伏允所殺衛尉卿彭城劉權出伊吾¶道擊
吐谷渾至青海虜獲千餘口乗勝追奔至伏¶俟城　初
吐谷渾伏允使其子順來朝帝留順不¶遣伏允敗走無
以自資帥數千騎客於党項帝立<md:KR2c0001_SBCK_024-118a>¶順為可汗送至玉門
<pb:KR2c0001_WYG_024-147b>
令統其餘衆以其大寳王尼¶洛周為輔至西平其部下
殺洛周順不果入而還<md:KR2c0001_SBCK_024-118b>¶　
　
　
　
　
　通鑑紀事本末巻二十四<md:KR2c0001_SBCK_024-119a>¶下
