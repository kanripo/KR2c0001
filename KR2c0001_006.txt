# -*- mode: mandoku-view -*-
#+TITLE: 通鑑紀事本末
#+DATE: 2015-09-23 10:03:05
#+PROPERTY: LASTPB  <md:KR2c0001_SBCK_005-1a>
#+PROPERTY: JUAN 6


<md:KR2c0001_SBCK_006-1a>¶
<pb:KR2c0001_WYG_006-1a>
欽定四庫全書
　通鑑紀事本末卷六¶上
　　　　　　　　　　　　　宋　袁樞　撰
　　光武平赤眉¶
王莽始建國二年春二月下詔曰周禮有賖貸樂¶語有
五均傳記各有筦焉今開賖貸張五均設諸¶筦者所以
齊衆庶抑并兼也遂於長安及洛陽邯¶鄲臨菑宛成都
立五均司市錢府官
<pb:KR2c0001_WYG_006-1b>
天鳯四年秋八月莽置羲和命士以督五均六筦¶郡有
數人皆用富賈為之乘傳求利交錯天下因¶與郡縣通
姦多張空簿府藏不實百姓愈病是嵗¶莽復下詔申明
六筦每一筦為設科條防禁犯者¶罪至死姦吏猾民並
侵衆庻各不安生又一切調<md:KR2c0001_SBCK_006-1b>¶上公以下諸有奴婢者率
一口出錢三千六百天¶下愈愁納言馮常以六筦諫莽
大怒免常官灋令¶煩苛民揺手觸禁不得耕桑繇役煩
劇而枯旱蝗¶蟲相因獄訟不決吏用苛暴立威旁縁莽
<pb:KR2c0001_WYG_006-2a>
禁侵刻¶小民富者不自保貧者無以自存於是並起為
盗¶賊依阻山澤吏不能禽而覆蔽之浸滛日廣¶
五年春琅邪樊崇起兵於莒衆百餘人轉入太山¶群盗
以崇勇猛皆附之一歳間至萬餘人崇同郡¶人逢平東
海人徐宣謝禄楊音各起兵合數萬人¶復引從崇共還
攻莒不能下轉掠青徐間¶
地皇三年夏四月遣太師王匡更始將軍廉丹東<md:KR2c0001_SBCK_006-2a>¶討衆
賊初樊崇等衆既䆮盛乃相與為約殺人者¶死傷人者
<pb:KR2c0001_WYG_006-2b>
償創其中最尊號三老次從事次卒史¶及聞太師更始
將討之恐其衆與莽兵亂乃皆朱¶其眉以相識别由是
號曰赤眉匡丹合將鋭士十¶餘萬人所過放縱東方為
之語曰寧逢赤眉不逢¶太師太師尚可更始殺我¶
淮陽王更始元年冬十月更始遣使降赤眉樊崇¶等聞
漢室復興即畱其兵自將渠帥二十餘人隨¶使者至洛
陽更始皆封為列侯崇等既未有國邑¶而畱衆稍有離
叛者乃復亡歸其營
<pb:KR2c0001_WYG_006-3a>
二年冬赤眉樊崇等將兵入頴川分其衆為二部<md:KR2c0001_SBCK_006-2b>¶崇與
逢安為一部徐宣謝禄楊音為一部赤眉雖¶數戰勝而
疲敝厭兵皆日夜愁泣思欲東歸崇等¶計議慮衆東向
必散不如西攻長安於是崇安自¶武關宣等從陸渾關
兩道俱入更始使王匡成丹¶與抗威將軍劉均等分據
河東𢎞農以拒之　蕭¶王度赤眉必破長安乃拜鄧禹
為前將軍中分麾¶下精兵二萬人遣西入關¶
漢光武建武元年春正月赤眉二部俱㑹𢎞農更¶始遣
<pb:KR2c0001_WYG_006-3b>
討難將軍蘇茂拒之茂軍大敗赤眉衆遂大集¶乃分萬
人為一營凡三十營三月更始遣丞相松¶與赤眉戰於
蓩鄉松等大敗死者三萬餘人赤眉<md:KR2c0001_SBCK_006-3a>¶遂轉北至湖
六月張卬王匡叛更始入長安¶　赤眉進至華隂軍中
有齊巫常鼓舞祠城陽景王¶巫狂言景王大怒曰當為
縣官何故為賊有笑巫¶者輙病軍中驚動方望弟陽説
樊崇等曰今將軍¶擁百萬之衆西向帝城而無稱號名
為群賊不可¶以久不如立宗室挾議誅伐以此號令誰
<pb:KR2c0001_WYG_006-4a>
敢不從¶崇等以為然而巫言益甚前至鄭乃相與議曰
今¶廹近長安而鬼神若此當求劉氏共尊立之先是¶赤
眉過式掠故式侯萌之子恭茂盆子三人自隨¶恭少習
尚書隨樊崇等降更始於洛陽復封式侯¶為侍中在長
安茂與盆子畱軍中屬右校卒史劉<md:KR2c0001_SBCK_006-3b>¶俠卿主牧牛及崇等
欲立帝求軍中景王後得七¶十餘人惟茂盆子及前西
安侯孝最為近屬崇等¶曰聞古者天子將兵稱上將軍
乃書札為符曰上¶將軍又以兩空札置笥中於鄭北設
<pb:KR2c0001_WYG_006-4b>
壇埸祠城陽¶景王諸三老從事皆大㑹列盆子等三人
居中立¶以年次探札盆子最幼後探得符諸將皆稱臣
拜¶盆子時年十五被髪徒跣敝衣赭汗見衆拜恐畏¶欲
啼茂謂曰善藏符盆子即齧折棄之以徐宣為¶丞相樊
崇為御史大夫逢安為左大司馬謝禄為¶右大司馬其餘
皆列卿將軍盆子雖立猶朝夕拜¶劉俠卿時欲出從牧
兒戱俠卿怒止之崇等亦不<md:KR2c0001_SBCK_006-4a>¶復候視也　秋八月赤眉
至髙陵張卬等降之九¶月赤眉入長安更始單騎走從
<pb:KR2c0001_WYG_006-5a>
厨城門出式侯恭¶以赤眉立其弟自繫詔獄聞更始敗
走乃出見定¶陶王祉祉為之除械相與從更始於渭濵
右輔都¶尉嚴本恐失更始為赤眉所誅即將更始至髙
陵¶本將兵宿衞其實圍之更始將相皆降赤眉獨丞¶相
曹竟不降手劔格死　冬十月赤眉下書曰聖¶公降者
封為長沙王過二十日勿受更始遣劉恭¶請降赤眉使
其將謝禄往受之更始隨禄肉&KR0221;上¶璽綬於盆子赤眉
坐更始置庭中將殺之劉恭謝¶禄為請不能得遂引更
<pb:KR2c0001_WYG_006-5b>
始出劉恭追呼曰臣誠力<md:KR2c0001_SBCK_006-4b>¶極請得先死㧞劔欲自刎樊
崇等遽共救止之乃¶赦更始封為畏威侯劉恭復為固
請竟得封長沙¶王更始常依謝禄居劉恭亦擁䕶之
劉盆子居¶長樂宫三輔郡縣營長遣使貢獻兵士輙剽
奪之¶又數暴掠吏民由是皆復固守百姓不知所歸聞¶
鄧禹乘勝獨克而師行有紀皆望風相攜負以迎¶諸降
者日以千數衆號百萬禹所止輙停車拄節¶以勞來之
父老童穉埀髪戴白滿其車下莫不感¶悦於是名震關
<pb:KR2c0001_WYG_006-6a>
西諸將豪桀皆勸禹徑攻長安禹¶曰不然今吾衆雖多
能戰者少前無可仰之積後¶無轉饋之資赤眉新㧞長安
財榖充實鋒鋭未可<md:KR2c0001_SBCK_006-5a>¶當也夫盗賊群居無終日之計財
榖雖多變故萬¶端寧能堅守者也上郡北地安定三郡
土廣人稀¶饒榖多畜吾且休兵北道就糧養士以觀其
敝乃¶可圖也於是引軍北至枸邑所到諸營保郡邑皆¶
開門歸附　三輔苦赤眉暴虐皆憐更始欲盗出¶之張
卬等深以為慮使謝禄縊殺之劉恭夜往收¶藏其尸帝
<pb:KR2c0001_WYG_006-6b>
詔鄧禹葬之於霸陵　帝以關中未定¶而鄧禹久不進
兵賜書責之曰司徒堯也亡賊桀¶也長安吏民遑遑無
所依歸宜以時進討鎮慰西¶京繋百姓之心禹猶執前
意别攻上郡諸縣更徴¶兵引榖歸至大要積弩將軍馮
愔車騎將軍宗歆<md:KR2c0001_SBCK_006-5b>¶守栒邑二人爭權相攻愔遂殺歆因
反撃禹禹遣¶使以聞帝問使人愔所親愛為誰對曰䕶
軍黄防¶帝度愔防不能久和執必相忤因報禹曰縛馮
愔¶者必黄防也乃遣尚書宗廣持節往降之後月餘¶防
<pb:KR2c0001_WYG_006-7a>
果執愔將其衆歸罪更始諸將王匡胡殷成丹¶等皆詣
廣降　臘日赤眉設樂大㑹酒未行群臣¶更相辨鬭而
兵衆遂各踰宫斬關入掠酒肉互相¶殺傷衞尉諸葛穉
聞之勒兵入格殺百餘人乃定¶劉盆子惶恐日夜啼泣
從官皆憐之¶
二年春正月劉恭知赤眉必敗宻教弟盆子歸璽¶綬習
為辭讓之言及正旦大㑹恭先曰諸君共立<md:KR2c0001_SBCK_006-6a>¶恭弟為帝
德誠深厚立且一年殽亂日甚誠不足¶以相成恐死而
<pb:KR2c0001_WYG_006-7b>
無益願得退為庻人更求賢知唯¶諸君省察樊崇等謝
曰此皆崇等罪也恭復固請¶或曰此寧式侯事邪恭惶
恐起去盆子乃下牀解¶璽綬叩頭曰今設置縣官而為
賊如故四方怨恨¶不復信向此皆立非其人所致願乞
骸骨避賢聖¶路必欲殺盆子以塞責者無所離死因涕
泣噓唏¶崇等及㑹者數百人莫不哀憐之乃皆避席頓
首¶曰臣無狀負陛下請自今已後不敢復放縱因共¶抱
持盆子帶以璽綬盆子號呼不得已既罷出各¶閉營自
<pb:KR2c0001_WYG_006-8a>
守三輔翕然稱天子聰明百姓爭還長安<md:KR2c0001_SBCK_006-6b>¶市里且滿後
二十餘日復出大掠如故　長安城¶中糧盡赤眉收載
珍寳大縱火燒宫室市里恣行¶殺掠長安城中無復人
行乃引兵而西衆號百萬¶自南山轉掠城邑遂入安定
北地鄧禹引兵南至¶長安軍昆明池謁祠髙廟收十一
帝神主送詣洛¶陽因廵行園陵為置吏士奉守焉　九
月赤眉引¶兵欲西上隴隗囂遣將軍楊廣迎撃破之又
追敗¶之於烏氏涇陽間赤眉至陽城番須中逢大雪坑
<pb:KR2c0001_WYG_006-8b>
谷皆滿士多凍死乃復還發掘諸陵取其寳貨凡¶有玉
匣殮者率皆如生賊遂汙辱吕后尸鄧禹遣¶兵撃之於
郁夷反為所敗禹乃出之雲陽赤眉復<md:KR2c0001_SBCK_006-7a>¶入長安延岑屯
杜陵赤眉將逢安撃之鄧禹以安¶精兵在外引兵襲長
安㑹謝禄救至禹兵敗走延¶岑撃逢安大破之死者十
餘萬人廖湛將赤眉十¶八萬攻漢中王嘉嘉與戰於谷
口大破之嘉手殺¶湛遂到雲陽就榖嘉妻兄新野來歙
帝之姑子也¶帝令鄧禹招嘉嘉因歙詣禹降　鄧禹自
<pb:KR2c0001_WYG_006-9a>
馮愔叛¶後威名稍損又乏糧食戰數不利歸附者日益
離¶散赤眉延岑暴亂三輔郡縣大姓各擁兵衆禹不¶能
定帝乃遣偏將軍馮異代禹討之車駕送至河¶南敇異
曰三輔遭王莽更始之亂重以赤眉延岑¶之醜元元塗
炭無所依訴將軍今奉辭討諸不軌<md:KR2c0001_SBCK_006-7b>¶營堡降者遣其渠
帥詣京師散其小民令就農桑¶壊其營壁無使復聚征
伐非必畧地屠城要在平¶定安集之耳諸將非不徤鬬
然好虜掠卿本能御¶吏士念自脩敕無為郡縣所苦異
<pb:KR2c0001_WYG_006-9b>
頓首受命引而¶西所至布威信羣盗多降¶
臣光曰昔周人頌武王之德曰敷時繹思我徂惟¶求定
言王者之兵志在布陳威德安民而已觀光¶武之所以
取關中用是道也豈不美哉
又詔徵¶鄧禹還曰慎毋與窮冦争鋒赤眉無榖自當來東¶吾
以飽待饑以逸待勞折箠笞之非諸將憂也無¶得復妄進兵
　三輔大饑人相食城郭皆空白骨<md:KR2c0001_SBCK_006-8a>¶蔽野遺民往往聚為營
保各堅壁清野赤眉虜掠¶無所得乃引而東歸衆尚二十餘
<pb:KR2c0001_WYG_006-10a>
萬隨道復散帝¶遣破姦將軍侯進等屯新安建威大將軍
耿弇等¶屯宜陽以要其還路敕諸將曰賊若東走可引
宜¶陽兵㑹新安賊若南走可引新安兵㑹宜陽馮異¶與
赤眉遇於華隂相拒六十餘日戰數十合降其¶將卒五
千餘人¶
三年春正月甲子以馮異為征西大將軍鄧禹慙¶於受
任無功數以饑卒徼赤眉戰輙不利乃率車¶騎將軍鄧
𢎞等自河北度至湖要馮異共攻赤眉¶異曰異與賊相
<pb:KR2c0001_WYG_006-10b>
拒數十日雖虜獲雄將餘衆尚多<md:KR2c0001_SBCK_006-8b>¶可稍以恩信傾誘難
卒用兵破也上今使諸將屯¶澠池要其東而異撃其西
一舉取之此萬成計也¶禹𢎞不從𢎞遂大戰移日赤眉
陽敗棄輜重走車¶皆載土以豆覆其上兵士饑爭取之
赤眉引還撃¶𢎞𢎞軍潰亂異與禹合兵救之赤眉小郤
異以士¶卒饑倦可且休禹不聴復戰大為所敗死傷者
三¶千餘人禹以二十四騎脱歸宜陽異棄馬步走上¶回
谿阪與麾下數人歸營收其散卒復堅壁自守¶　閠月
<pb:KR2c0001_WYG_006-11a>
馮異與赤眉約期㑹戰使壯士變服與赤¶眉同伏於道
側旦日赤眉使萬人攻異前部異少¶出兵以救之賊見
埶弱遂悉衆攻異異乃縱兵大<md:KR2c0001_SBCK_006-9a>¶戰日昃賊氣衰伏兵卒
起衣服相亂赤眉不復識¶别衆遂驚潰追撃大破之於
崤底降男女八萬人¶帝降璽書勞異曰始雖垂翅回谿
終能奮翼澠池¶可謂失之東隅收之桑榆方論功賞以
答大勲赤¶眉餘衆東向宜陽甲辰帝親勒六軍嚴陳以
待之¶赤眉忽遇大軍驚震不知所謂乃遣劉恭乞降曰
<pb:KR2c0001_WYG_006-11b>
盆子將百萬衆降陛下何以待之帝曰待汝以不¶死耳
丙午盆子及丞相徐宣以下三十餘人肉袒¶降上所得
傳國璽綬積兵甲宜陽城西與熊耳山¶齊赤眉衆尚十
餘萬人帝令縣厨皆賜食明日大¶陳兵馬臨雒水令盆
子君臣列而觀之帝謂樊崇<md:KR2c0001_SBCK_006-9b>¶等曰得毋悔降乎朕今遣
卿歸營勒兵鳴鼓相攻¶決其勝負不欲彊相服也徐宣
等叩頭曰臣等出¶長安東都門君臣計議歸命聖德百
姓可與樂成¶難與圖始故不告衆耳今日得降猶去虎
<pb:KR2c0001_WYG_006-12a>
口歸慈¶母誠歡誠喜無所恨也帝曰卿所謂鐡中錚錚
傭¶中佼佼者也戊申還自宜陽帝令樊崇等各與妻¶子
居雒陽賜之田宅其後樊崇逢安反誅楊音徐¶宣卒於
鄉里帝憐盆子以為趙王郎中後病失明¶賜榮陽均輸
官地使食其税終身劉恭為更始報¶仇殺謝禄自繋獄
帝赦不誅¶
　　光武平漁陽<md:KR2c0001_SBCK_006-10a>¶淮陽王更始元年　宛人彭寵呉漢亡命在漁陽¶鄉人
<pb:KR2c0001_WYG_006-12b>
韓鴻為更始使徇北州承制拜寵偏將軍行¶漁陽太守
事以漢為安樂令¶
二年邯鄲王郎遣將狥漁陽上谷上谷太守耿况¶約寵
俱歸大司馬秀(事見光/武中興)¶
漢光武建武二年　帝之討王郎也彭寵發突騎¶以助
軍轉糧食前後不絶及帝追銅馬至薊寵自¶負其功意
望甚髙帝接之不能滿以此懐不平及¶即位呉漢王梁
寵之所遣並為三公而寵獨無所¶加愈怏怏不得志歎
<pb:KR2c0001_WYG_006-13a>
曰如此我當為王但爾者陛¶下忘我邪是時北州破散
而漁陽差完有舊鐡官<md:KR2c0001_SBCK_006-10b>¶寵轉以貿榖積珍寳益富彊幽
州牧朱浮年少有¶俊才欲厲風迹收士心辟召州中名
宿及王莽時¶故吏二千石皆引置幕府多發諸郡倉榖
禀贍其¶妻子寵以為天下未定師旅方起不宜多置官
屬¶以損軍實不從其令浮性矜急自多寵亦狠彊嫌¶怨
轉積浮數譖構之密奏寵多聚兵榖意計難量¶上輙漏
泄令寵聞以脅恐之至是有詔徴寵寵上¶訴願與浮俱
<pb:KR2c0001_WYG_006-13b>
徴帝不許寵益以自疑其妻素剛不¶堪抑屈固勸無受
徴曰天下未定四方各自為雄¶漁陽大郡兵馬最精何
故為人所奏而棄此去乎¶寵又與所親信吏計議皆懐
怨於浮莫有勸行者<md:KR2c0001_SBCK_006-11a>¶帝遣寵從弟子后蘭卿喻之寵因
畱子后蘭卿遂¶發兵反拜署將帥自將二萬餘人攻朱
浮於薊又¶以與耿况俱有重功而恩賞並薄數遣使要
誘况¶况不受斬其使　八月帝遣游撃將軍鄧隆助朱¶
浮討彭寵隆軍潞南浮軍雍奴遣吏奏狀帝讀檄¶怒謂
<pb:KR2c0001_WYG_006-14a>
使吏曰營相去百里其埶豈可得相及比若¶還北軍必
敗矣彭寵果遣輕兵撃隆軍大破之浮¶逺遂不能救¶
三年三月涿郡太守張豐反自稱無上大將軍與¶彭寵
連兵朱浮以帝不自征彭寵上䟽求救詔報¶曰往年赤
眉䟦扈長安吾䇿其無榖必東果来歸<md:KR2c0001_SBCK_006-11b>¶附今度此反虜
勢無久全其中必有内相斬者今¶軍資未充故須後麥
耳浮城中糧盡人相食㑹耿¶況遣騎來救浮乃得脱身
走薊城遂降於彭寵寵¶自稱燕王攻㧞右北平上谷數
<pb:KR2c0001_WYG_006-14b>
縣賂遺匈奴借兵¶為助又南結張步及冨平獲索諸賊
皆與交通¶
四年五月上將親征彭寵伏湛諫曰今兖豫青冀¶中國
之都而冦賊從横未及從化漁陽邉外荒耗¶豈足先圖
陛下捨近務逺棄易求難誠臣之所惑¶也上乃還　帝遣
建義大將軍朱祜建威大將軍¶耿弇征虜將軍祭遵驍
騎將軍劉喜討張豐於涿¶郡祭遵先至急攻豐禽之初
豐好方術有道士言<md:KR2c0001_SBCK_006-12a>¶豐當為天子以五綵囊裹石繋豐
<pb:KR2c0001_WYG_006-15a>
肘云石中有玉¶璽豐信之遂反既執當斬猶曰肘石有
玉璽傍人¶為椎破之豐乃知被詐仰天歎曰當死無恨
上詔¶耿弇進撃彭寵弇以父況與寵同功又兄弟無在¶京
師者不敢獨進求詣雒陽詔報曰將軍舉宗為¶國功效
尤著何嫌何疑而欲求徴況聞之更遣弇¶弟國入侍時
祭遵屯良鄉劉喜屯陽鄉彭寵引匃¶奴兵欲擊之耿況
使其子舒襲破匈奴兵斬兩王¶寵乃退走¶
五年二月彭寵妻數為惡夢又多見怪變卜筮望¶氣者
<pb:KR2c0001_WYG_006-15b>
皆言兵當從中起寵以子后蘭卿質漢歸不<md:KR2c0001_SBCK_006-12b>¶信之使將
兵居外無親於中寵齋在便室蒼頭子¶宻等三人因寵
臥寐共縳著牀告外吏云大王齋¶禁皆使吏休偽稱寵命
收縛奴婢各置一處又以¶寵命呼其妻妻入驚曰奴反
奴乃捽其頭撃其頰¶寵急呼曰趣為諸將軍辦裝於是
兩奴將妻入取¶寳物畱一奴守寵寵謂守奴曰若小兒
吾素所愛¶也今為子密所廹劫耳解我縛當以女珠妻
汝家¶中財物皆以與若小奴意欲解之視户外見子宻
<pb:KR2c0001_WYG_006-16a>
聴其語遂不敢解於是收金玉衣物至寵所裝之¶被馬
六匹使妻縫兩縑囊昏夜後解寵手令作記¶告城門將
軍云今遣子宻等至子后蘭卿所速開<md:KR2c0001_SBCK_006-13a>¶門出勿稽畱之
書成斬寵及妻頭置囊中便持記¶馳出城因以詣闕明
旦閤門不開官屬踰牆而入¶見寵尸驚怖其尚書韓立
等共立寵子午為王國¶師韓利斬午首詣祭遵降夷其
家族帝封子宻為¶不義侯
權德輿議曰伯通之叛命子宻之戕君¶同歸於亂罪不
<pb:KR2c0001_WYG_006-16b>
相蔽宜各致於法昭示王度反乃¶爵於五等又以不義
為名且舉以不義莫可侯也¶此而可侯漢爵為不足勸
矣春秋書齊豹盜三叛¶人名之義毋乃異於是乎¶
　　光武平齊¶
淮陽王更始元年冬十月故梁王立之子永詣洛<md:KR2c0001_SBCK_006-13b>¶陽更
始封為梁王都睢陽¶
二年冬梁王永據國起兵招諸郡豪桀沛人周建¶等並
署為將帥攻下濟隂山陽沛楚淮陽汝南凢¶得二十八
<pb:KR2c0001_WYG_006-17a>
城又遣使拜西防賊帥山陽佼彊為横¶行將軍東海賊
帥董憲為翼漢大將軍琅邪賊帥¶張步為輔漢大將軍
督青徐二州與之連兵遂專¶㨿東方¶
漢光武建武元年十一月梁王永稱帝於睢陽¶　初更
始以王閎為琅邪太守張歩據郡拒之閎諭¶降得贛榆
等六縣收兵與歩戰不勝歩既受劉永¶官號治兵於劇
遣將狥㤗山東萊城陽膠東北海<md:KR2c0001_SBCK_006-14a>¶濟南齊郡皆下之閎
力不敵乃詣歩相見歩大陳¶兵而見之怒曰歩有何罪
<pb:KR2c0001_WYG_006-17b>
君前見攻之甚閎按劔¶曰太守奉朝命而文公擁兵相
距閎攻賊耳何謂¶甚邪歩起跪謝與之宴飲待為上賔
令閎關掌郡¶事¶
二年夏四月虎牙大將軍蓋延都駙馬都尉馬武¶等四
將軍撃劉永破之遂圍永於睢陽故更始將¶蘓茂反殺
淮陽太守潘蹇據廣樂而臣於永永以¶茂為大司馬淮
陽王　秋八月蓋延圍睢陽數月¶克之劉永走至虞虞
人反殺其母妻永與麾下數¶十人犇譙蘓茂佼彊周建
<pb:KR2c0001_WYG_006-18a>
合軍三萬餘人救永延<md:KR2c0001_SBCK_006-14b>¶與戰於沛西大破之永彊建走
保湖陵茂犇還廣¶樂延遂定沛楚臨淮　帝使大中大夫
伏隆持節¶使青徐二州招降郡國青徐羣盗聞劉永破
敗皆¶惶怖請降張歩遣其掾孫昱隨隆詣闕上書獻鰒¶
魚隆湛之子也　帝以伏隆為光禄大夫復使於¶張歩拜
歩東萊太守并與新除青州牧守都尉俱¶東詔隆輙拜
令長以下¶
三年二月劉永立董憲為海西王永聞伏隆至劇¶亦遣
<pb:KR2c0001_WYG_006-18b>
使立張歩為齊王歩貪王爵猶豫未決隆曉¶譬曰髙祖
與天下約非劉氏不王今可得為十萬¶户侯耳歩欲畱隆
與共守二州隆不聴求得反命<md:KR2c0001_SBCK_006-15a>¶歩遂執隆而受永封隆
遣間使上書曰臣隆奉使¶無狀受執凶逆雖在困阨授
命不顧又吏民知歩¶反叛心不附之願以時進兵無以
臣隆為念臣隆¶得生到闕廷受誅有司此其大願若令
没身冦手¶以父母昆弟長累陛下陛下與皇后太子永
享萬¶國與天無極帝得隆奏召其父湛流涕示之曰恨
<pb:KR2c0001_WYG_006-19a>
不且許而遽求還也其後歩遂殺之帝方北憂漁¶陽南
事梁楚故張歩得專集齊地據郡十二焉¶　夏四月呉
漢率驃騎大將軍杜茂等七將軍圍蘓¶茂於廣樂周建
招集得十餘萬人救之漢迎與之¶戰不利墮馬傷厀還
營建等遂連兵入城諸將謂<md:KR2c0001_SBCK_006-15b>¶漢曰大敵在前而公傷卧
衆心懼矣漢乃勃然裹¶創而起椎牛饗士慰勉之士氣
自倍旦日蘇茂周¶建出兵圍漢漢奮撃大破之茂走還
湖陵睢陽人¶反城迎劉永蓋延率諸將圍之呉漢畱杜
<pb:KR2c0001_WYG_006-19b>
茂陳俊¶守廣樂自將兵助延圍睢陽　秋七月蓋延圍
睢¶陽百日劉永蘇茂周建突出將走酇延追撃之急¶永
將慶吾斬永首降蘇茂周建犇垂惠共立永子¶紆為梁
王佼彊犇保西防¶
四年秋七月丁亥上幸譙遣捕虜將軍馬武騎都¶尉王
霸圍劉紆周建於垂惠董憲將賁休以蘭陵¶降憲聞之
自剡圍之蓋延及平狄將軍山陽龐萌<md:KR2c0001_SBCK_006-16a>¶在楚請往救之
帝敕曰可直往擣郯則蘭陵自解¶延等以賁休城危遂
<pb:KR2c0001_WYG_006-20a>
先赴之憲逆戰而陽敗退延¶等因㧞圍入城明日憲大
出兵合圍延等懼遽出¶突走因往攻郯帝讓之曰間欲
先赴郯者以其不¶意故耳今既犇走賊計已立圍豈可
解乎延等至¶郯果不能克而董憲遂㧞蘭陵殺賁休¶
五年二月蘇茂將五校兵救周建於垂惠馬武為¶茂建
所敗犇過王霸營大呼求救霸曰賊兵盛出¶必兩敗努
力而已乃閉營堅壁軍吏皆爭之霸曰¶茂兵精鋭其衆
又多吾吏士心恐而捕虜與吾相¶恃兩軍不一此敗道
<pb:KR2c0001_WYG_006-20b>
也今閉營固守示不相援賊<md:KR2c0001_SBCK_006-16b>¶必乗勝輕進捕虜無救其
戰自倍如此茂衆疲勞¶吾承其敝乃可克也茂建果悉
出攻武合戰良久¶霸軍中壯士數十人斷髪請戰霸乃
開營後出精¶騎襲其背茂建前後受敵驚亂敗走霸武
各歸營¶茂建復聚兵挑戰霸堅臥不出方饗士作倡樂
荗¶雨射營中中霸前酒樽霸安坐不動軍吏皆曰茂¶前
日已破今易撃也霸曰不然蘇茂客兵逺來糧¶食不足
故數挑戰以徼一時之勝今閉營休士所¶謂不戰而屈
<pb:KR2c0001_WYG_006-21a>
人兵者也茂建既不得戰乃引還營¶其夜周建兄子誦
反閉城拒之建於道死茂犇下¶邳與董憲合劉紆犇佼
彊上詔耿弇進討張步<md:KR2c0001_SBCK_006-17a>¶　三月將軍龎萌為人遜順
帝信愛之常稱曰可以¶託六尺之孤寄百里之命者龎萌
是也使與蓋延¶共撃董憲時詔書獨下延而不及萌萌
以為延譖¶已自疑遂反襲延軍破之與董憲連和自號
東平¶王屯桃鄉之北帝聞之大怒自將討萌與諸將書¶
曰吾常以龎萌為社稷之臣將軍得毋笑其言乎¶老賊
<pb:KR2c0001_WYG_006-21b>
當族其各厲兵馬㑹睢陽龎萌攻破彭城將¶殺楚郡太
守孫萌郡吏劉平伏太守身上號泣請¶代其死身被七
創龎萌義而捨之太守已絕復蘇¶渇求飲平傾創血以
飲之　六月董憲與劉紆蘇¶茂佼彊去下邳還蘭陵
使茂彊助龎萌圍桃城帝<md:KR2c0001_SBCK_006-17b>¶時幸蒙聞之乃畱輜重自將
輕兵晨夜馳赴至亢¶父或言百官疲倦可且止宿上不
聴復行十里宿¶在城去桃城六十里旦日諸將請進龎
萌等亦勒¶兵挑戰帝令諸將不得出休士養鋭以挫其
<pb:KR2c0001_WYG_006-22a>
鋒時¶呉漢等在東郡馳使召之萌等驚曰數百里晨夜¶
行以為至當戰而堅坐任城致人城下真不可往¶也乃
悉兵攻桃城城中聞車駕至衆心益固萌等¶攻二十餘
日衆疲困不能下呉漢王常蓋延王梁¶馬武王霸等皆
至帝乃率衆軍進救桃城親自摶¶戰大破之龎萌蘇茂
佼彊夜走從董憲　秋七月丁¶丑帝幸沛進幸湖陵董
憲與劉紆悉其兵數萬人<md:KR2c0001_SBCK_006-18a>¶屯昌慮憲招誘五校餘賊與
之拒守建陽帝至蕃¶去憲所百餘里諸將請進帝不聴知
<pb:KR2c0001_WYG_006-22b>
五校乏食當¶退敕各堅壁以待其敝頃之五校果引去
帝乃親¶臨四面攻憲三日大破之佼彊將其衆降蘇茂
犇¶張歩憲及龎萌走保郯八月己酉帝幸郯畱呉漢¶攻
之車駕轉徇彭城下邳呉漢㧞郯董憲龎萌走¶保朐劉
紆不知所歸其軍士髙扈斬之以降呉漢¶進圍朐　冬
十月張歩聞耿弇將至使其大將軍¶費邑軍厯下又令
兵屯祝阿别於㤗山鐘城列營¶數十以待之弇渡河先
擊祝阿自旦攻城日未中而¶㧞之故開圍一角令其衆得
<pb:KR2c0001_WYG_006-23a>
犇歸鐘城鐘城人聞<md:KR2c0001_SBCK_006-18b>¶祝阿已潰大恐懼遂空壁亡去費
邑分遣弟敢守¶巨里弇進兵先脅巨里嚴令軍中趣脩
攻具宣敇¶諸部後三日當悉力攻巨里城隂緩生口令
得亡¶歸以弇期告邑邑至日果自將精兵三萬餘人來¶
救之弇喜謂諸將曰吾所以脩攻具者欲誘致之¶耳野
兵不撃何以城為即分三千人守巨里自引¶精兵上岡
阪乘髙合戰大破之臨陳斬邑既而收¶首級以示城中
城中兒懼費敢悉衆亡歸張歩弇¶復收其積聚縱兵撃
<pb:KR2c0001_WYG_006-23b>
諸未下者平四十餘營遂定¶濟南時張歩都劇使其弟
藍將精兵二萬守西安¶諸郡太守合萬餘人守臨菑相
去四十里弇進軍<md:KR2c0001_SBCK_006-19a>¶畫中居二城之間弇視西安城小而
堅且藍兵又¶精臨菑名雖大而實易攻乃敕諸校後五
日㑹攻¶西安藍聞之晨夜警守至期夜半弇敕諸將皆
蓐¶食㑹明至臨菑城䕶軍荀梁等爭之以為攻臨菑¶西
安必救之攻西安臨菑不能救不如攻西安弇¶曰不然
西安聞吾欲攻之日夜為備方自憂何暇¶救人臨菑出
<pb:KR2c0001_WYG_006-24a>
不意而至必驚擾吾攻之一日必㧞¶㧞臨菑即西安孤
與劇隔絕必復亡去所謂撃一¶而得二者也若先攻西
安不能卒下頓兵堅城死¶傷必多縱能㧞之藍引軍還
奔臨菑并兵合勢觀¶人虛實吾深入敵地後無轉輸旬
月之間不戰而<md:KR2c0001_SBCK_006-19b>¶困矣遂攻臨菑半日㧞之入據其城張
藍聞之懼¶遂將其衆亡歸劇弇乃令軍中無得虜掠湏
張歩¶至乃取之以激怒歩歩聞大笑曰以尤來大彤十¶
餘萬衆吾皆即其營而破之今大耿兵少於彼又¶皆疲
<pb:KR2c0001_WYG_006-24b>
勞何足懼乎乃與三弟藍𢎞夀及故大彤渠¶師重異等兵
號二十萬至臨菑大城東將攻弇弇¶上書曰臣據臨菑
深塹髙壘張歩從劇縣來攻疲¶勞饑渇欲進誘而攻之
欲去随而擊之臣依營而¶戰精鋭百倍以逸待勞以實
擊虛旬日之間歩首¶可獲於是弇先出菑水上與重異
遇突騎欲縱弇¶恐挫其鋒令歩不敢進故示弱以盛其
氣乃引歸<md:KR2c0001_SBCK_006-20a>¶小城陳兵於内使都尉劉歆泰山太守陳俊
分陳¶於城下歩氣盛直攻弇營與劉歆等合戰弇升王
<pb:KR2c0001_WYG_006-25a>
宫壊䑓望之視歆等鋒交乃自引精兵以横突歩¶陳於
東城下大破之飛矢中弇股以佩刀截之左¶右無知者
至暮罷弇明旦復勒兵出是時帝在魯¶聞弇為歩所攻
自往救之未至陳俊謂弇曰劇虜¶兵盛可且閉營休士
以須上來弇曰乗輿且到臣¶子當撃牛釃酒以待百官
反欲以賊虜遺君父邪¶乃出兵大戰自旦及昏復大破
之殺傷無數溝塹¶皆滿弇知歩困將退豫置左右翼為
伏以待之人¶定時歩果引去伏兵起縱撃追至鉅昧水
<pb:KR2c0001_WYG_006-25b>
上八九<md:KR2c0001_SBCK_006-20b>¶十里僵尸相屬收得輜重二千餘兩歩還劇兄
弟¶各分兵散去後數日車駕至臨菑自勞軍羣臣大¶㑹
帝謂弇曰昔韓信破厯下以開基今將軍攻祝¶阿以發
迹此皆齊之西界功足相方而韓信襲撃¶已降將軍獨
㧞勍敵其功又難於信也又田横烹¶酈生及田横降髙
帝詔衞尉不聴為仇張步前亦¶殺伏隆若步來歸命吾當
詔大司徒釋其怨又事¶尤相類也將軍前在南陽建此
大策常以為落落¶難合有志者事竟成也帝進幸劇
<pb:KR2c0001_WYG_006-26a>
耿弇復追張歩¶歩犇平壽蘇茂將萬餘人來救之茂讓
歩曰以南¶陽兵精延岑善戰而耿弇走之大王奈何就
攻其<md:KR2c0001_SBCK_006-21a>¶營既呼茂不能待邪歩曰負負無可言者帝遣使¶
告歩茂能相斬降者封為列侯歩遂斬茂詣耿弇¶軍門
肉袒降弇傳詣行在所而勒兵入據其城樹¶十二郡旗
鼓令歩兵各以郡人詣旗下衆尚十餘¶萬輜重七千餘
兩皆罷遣歸鄉里張歩三弟各自¶繫所在獄詔皆赦之
封歩為安丘侯與妻子居雒¶陽於是琅邪未平上徙陳
<pb:KR2c0001_WYG_006-26b>
俊為琅邪太守始入境¶盗賊皆散耿弇復引兵至城陽
降五校餘黨齊地¶悉平振旅還京師弇為將凡所平郡
四十六屠城¶三百未嘗挫折焉¶
六年呉漢等㧞朐斬董憲龎萌江淮山東悉平諸<md:KR2c0001_SBCK_006-21b>¶將還
京師¶
　　光武平隴蜀¶
淮陽王更始元年秋七月成紀隗崔隗義上邽楊¶廣冀
人周宗同起兵以應漢衆數千人攻平襄殺¶莽鎮戎大
<pb:KR2c0001_WYG_006-27a>
尹李育崔兄子囂素有名好經書崔等¶共推為上將軍
崔為白虎將軍義為左將軍囂遣¶使聘平陵方望以為
軍師望説囂立髙廟於邑東¶已已祀髙祖太宗世宗囂
等皆稱臣執事殺馬同¶盟以興輔劉宗移檄郡國數莽
罪惡勒兵十萬撃¶殺雍州牧陳慶安定大尹王向分遣
諸將狥隴西¶武都金城武威張掖酒泉燉煌皆下之
初茂陵<md:KR2c0001_SBCK_006-22a>¶公孫述為清水長有能名遷導江卒正治臨卭
漢¶兵起南陽宗成商人王岑起兵徇漢中以應漢殺¶王
<pb:KR2c0001_WYG_006-27b>
莽庸部牧宋遵衆合數萬人述遣使迎成等成¶等至成
都虜掠暴横述召郡中豪桀謂曰天下同¶苦新室思劉
氏久矣故聞漢將軍到馳迎道路今¶百姓無辜而婦子
係獲此冦賊非義兵也乃使人¶詐稱漢使者假述輔漢
將軍蜀郡太守兼益州牧¶印綬選精兵西撃成等殺之
并其衆¶
二年春二月更始徴隗囂及其叔父崔義等囂將¶行方
望以為更始成敗未可知固止之囂不聴望¶以書辭謝
<pb:KR2c0001_WYG_006-28a>
而去囂等至長安更始以囂為右將軍<md:KR2c0001_SBCK_006-22b>¶崔義皆即舊號
　南鄭人延岑起兵據漢中漢中¶王嘉撃降之有衆數
十萬　夏四月更始遣柱功¶侯李寳益州刺史張忠將
兵萬餘人徇蜀漢公孫¶述遣其弟恢撃寳忠於綿竹大
破走之述遂自立¶為蜀王都成都民夷皆附之　冬隗
崔隗義謀叛¶歸天水隗囂恐并及禍乃告之更始誅崔
義以囂¶為御史大夫　汝南田戎攻陷夷陵衆數萬人¶
漢光武建武元年春正月蜀郡功曹李熊説公孫¶述宜
<pb:KR2c0001_WYG_006-28b>
稱天子　夏四月述即帝位號成家改元龍¶興以李熊
為大司徒光為大司馬恢為大司¶空越嶲任貴據郡降
述　六月隗囂走歸天水<md:KR2c0001_SBCK_006-23a>¶　十二月隗囂歸天水復招
聚其衆興脩故業自稱¶西州上將軍三輔士大夫避亂
者多歸囂囂傾身¶引接為布衣交以平陵范逡為師友
前涼州刺史¶河南鄭興為祭酒茂陵申屠剛杜林為治
書馬援¶為綏德將軍楊廣王遵周宗及平襄行廵阿陽
王¶捷長陵王元為大將軍安陵班彪之屬為賔客由¶此
<pb:KR2c0001_WYG_006-29a>
名震西州聞於山東　初平陵竇融累世仕宦¶河西知
其土俗與更始右大司馬趙萌善因萌求¶往河西萌薦
融於更始以為張掖屬國都尉是時¶酒泉太守梁統金
城太守庫鈞張掖都尉史苞酒¶泉都尉竺曽敦煌都尉
辛肜並州郡英俊融皆與<md:KR2c0001_SBCK_006-23b>¶厚善及更始敗融與梁統等
計議曰今天下擾亂¶未知所歸河西斗絕在羗胡中不
同心戮力則不¶能自守權鈞力齊復無以相率當推一
人為大將¶軍共全五郡議既定乃推融行河西事五郡
<pb:KR2c0001_WYG_006-29b>
大將¶軍事以梁統為武威太守史苞為張掖太守竺曾¶
為酒泉太守辛肜為敦煌太守融居屬國領都尉¶如故
置從事監察五郡　馮愔之反引兵向天水¶隗囂撃破
之鄧禹承制命囂為西州大將軍專制¶涼州朔方事¶
二年二月延岑復反圍南鄭漢中王嘉兵敗走岑¶遂據
漢中進兵武都為更始柱功侯李寳所破岑<md:KR2c0001_SBCK_006-24a>¶走天水公
孫述遣將侯丹取南鄭嘉收散卒得數¶萬人以李寳為
相從武都南撃侯丹不利還軍河¶池下辨復與延岑連
<pb:KR2c0001_WYG_006-30a>
戰岑引北入散關至陳倉嘉¶追撃破之公孫述又遣將軍
任滿從閬中下江州¶東據扞關於是盡有益州之地¶
三年十一月帝謂太中大夫來歙曰今西州未附¶子陽
稱帝道里阻逺諸將方務關東思西州方畧¶未知所在
奈何歙曰臣嘗與隗囂相遇長安其人¶始起以漢為名
臣願得奉威命開以丹青之信囂¶必束手自歸則述自
亡之勢不足圖也帝然之始¶令歙使於囂囂既有功於
漢又受鄧禹爵署其腹<md:KR2c0001_SBCK_006-24b>¶心議者多勸通使京師囂乃奉
<pb:KR2c0001_WYG_006-30b>
奏詣闕帝報以殊¶禮言稱字用敵國之儀所以慰藉之
甚厚¶
四年二月延岑復冦順陽遣鄧禹將兵撃破之岑¶犇漢
中公孫述以岑為大司馬封汝寧王　冬十¶月隗囂使
馬援往觀公孫述援素與述同里閈相¶善以為既至當
握手歡如平生而述盛陳陛衛以¶延援入交拜禮畢使
出就舘更為援制都布單衣¶交讓冠㑹百官於宗廟中
立舊交之位述鸞旗旄¶騎警蹕就車磬折而入禮饗官
<pb:KR2c0001_WYG_006-31a>
屬甚盛欲授援以¶封侯大將軍位賔客皆樂畱援曉之
曰天下雄雌¶未定公孫不吐哺走迎國士與圖成敗反
脩飾邊<md:KR2c0001_SBCK_006-25a>¶幅如偶人形此子何足久稽天下士乎因辭歸
謂¶囂曰子陽井底蛙耳而妄自尊大不如專意東方¶囂
乃使援奉書雒陽援初到良久中黄門引入帝¶在宣德
殿南廡下但幘坐迎笑謂援曰卿遨遊二¶帝間今見卿
使人大慙援頓首辭謝因曰當今之¶世非但君擇臣臣
亦擇君矣臣與公孫述同縣少¶相善臣前至蜀述陛㦸
<pb:KR2c0001_WYG_006-31b>
而後進臣臣今逺來陛下¶何知非刺客姦人而簡易若
是帝復笑曰卿非刺¶客顧説客耳援曰天下反覆盗名
字者不可勝數¶今見陛下恢廓大度同符髙祖乃知帝
王自有真¶也
十二月公孫述聚兵數十萬人積糧漢中又<md:KR2c0001_SBCK_006-25b>¶造十層樓
船多刻天下牧守印章遣將軍李育程¶烏將數萬衆出
屯陳倉就吕鮪將徇三輔馮異迎¶撃大破之育烏俱犇
漢中異還撃破吕鮪營堡降¶者甚衆是時隗囂遣兵佐
<pb:KR2c0001_WYG_006-32a>
異有功遣使上狀帝報¶以手書曰慕樂德義思相結納
昔文王三分猶服¶事殷但駑馬鈆刀不可彊扶數䝉伯
樂一顧之價¶將軍南拒公孫之兵北御羗胡之亂是以
馮異西¶征得以數千百人躑躅三輔微將軍之助則咸
陽¶已為他人禽矣如令子陽到漢中三輔願因將軍¶兵
馬鼓旗相當儻肯如言即智士計功割地之秋¶也管仲
曰生我者父母成我者鮑子自今以後手<md:KR2c0001_SBCK_006-26a>¶書相聞勿用
傍人間搆之言其後公孫述數遣使¶間出囂輙與馮異
<pb:KR2c0001_WYG_006-32b>
合勢共摧挫之述遣使以大司¶空扶安王印綬授囂囂
斬其使出兵撃之以故蜀¶兵不復北出¶
五年春正月帝使來歙持節送馬援歸隴右隗囂¶與援
共臥起問以東方事曰前到朝廷上引見數¶十每接燕
語自夕至旦才明勇畧非人敵也且開¶心見誠無所隠
伏闊逹多大節畧與髙帝同經學¶博覽政事文辯前世
無比囂曰卿謂何如髙帝援¶曰不如也髙帝無可無不
可今上好吏事動如節¶度又不喜飲酒囂意不懌曰如
<pb:KR2c0001_WYG_006-33a>
卿言反復勝邪<md:KR2c0001_SBCK_006-26b>¶　二月岑彭攻㧞夷陵田戎亡入蜀盡
獲其妻子士¶衆數萬人公孫述以戎為翼江王岑彭謀
伐蜀以¶夾州榖少水險難漕畱威虜將軍馮駿軍江州
都¶尉田鴻軍夷陵領軍李𤣥軍夷道自引兵還屯津¶鄉
當荆州要㑹喻告諸蠻夷降者奏封其君長¶　夏四月
隗囂問於班彪曰往者周亡戰國並爭數¶世然復定意
者從横之事復起於今乎將承運迭¶興在於一人也彪
曰周之廢興與漢殊異昔周爵¶五等諸侯從政本根既
<pb:KR2c0001_WYG_006-33b>
微枝葉彊大故其末流有¶從横之事勢數然也漢承秦
制改立郡縣主有尊¶巳之威臣無百年之柄至於成帝
假借外家哀平<md:KR2c0001_SBCK_006-27a>¶短祚國嗣三絕故王氏擅朝能竊號位
危自上起¶傷不及下是以即真之後天下莫不引領而
歎十¶餘年間中外騷擾逺近俱發假號雲合咸稱劉氏¶
不謀同辭方今雄桀𢃄州域者皆無六國世業之¶資而
百姓謳吟思仰漢必復興已可知矣囂曰生¶言周漢之
勢可也至於但見愚人習識劉氏姓號¶之故而謂漢復
<pb:KR2c0001_WYG_006-34a>
興踈矣昔秦失其鹿劉季逐而掎¶之時民復知漢乎彪
乃為之著王命論以風切之¶曰昔堯之禪舜曰天之厯
數在爾躬舜亦以命禹¶洎於稷契咸佐唐虞至湯武而
有天下劉氏承堯¶之祚堯據火德而漢紹之有赤帝子
之符故為鬼<md:KR2c0001_SBCK_006-27b>¶神所福饗天下所歸往由是言之未見運
世無本¶功德不紀而得屈起在此位者也俗見髙祖興
於¶布衣不逹其故至比天下於逐鹿幸捷而得之不¶知
神器有命不可以智力求也悲夫此世所以多¶亂臣賊
<pb:KR2c0001_WYG_006-34b>
子者也夫餓饉流𨽻饑寒道路所願不過¶一金然終轉
死溝壑何則貧窮亦有命也况虖天¶子之貴四海之富
神明之祚可得而妄處哉故雖¶遭罹阨㑹竊其權柄勇
如信布彊如梁籍威如王¶莽然卒潤鑊伏質亨醢分裂
又况么麽尚不及數¶子而欲闇奸天位者虖昔陳嬰之
母以嬰家世貧¶賤卒富貴不祥止嬰勿王王陵之母知
漢王必得<md:KR2c0001_SBCK_006-28a>¶天下伏劔而死以固勉陵夫以匹婦之明猶
能推¶事理之致探禍福之機而全宗祀於無窮垂策書
<pb:KR2c0001_WYG_006-35a>
於春秋而况大丈夫之事虖是故窮逹有命吉凶¶由人
嬰母知廢陵母知興審此二者帝王之分決¶矣加之髙
祖寛明而仁恕知人善任使當食吐哺¶納子房之策㧞
足揮洗揖酈生之説舉韓信於行¶陳收陳平於亡命英
雄陳力羣策畢舉此髙祖之¶大畧所以成帝業也若乃
靈瑞符應其事甚衆故¶淮隂畱侯謂之天授非人力也
英雄誠知覺寤超¶然逺覽淵然深識收陵嬰之明分絕
信布之覬覦¶拒逐鹿之瞽説審神器之有授毋貪不可
<pb:KR2c0001_WYG_006-35b>
冀為二<md:KR2c0001_SBCK_006-28b>¶母之所笑則福祚流於子孫天禄其永終矣囂不¶
聴彪遂避地河西竇融以為從事甚禮重之彪遂¶為融
畫策使之專意事漢焉　初竇融等聞帝威¶德心欲東
向以河西隔逺未能自通乃從隗囂受¶建武正朔囂皆
假其將軍印綬囂外順人望内懷¶異心使辯士張𤣥説
融等曰更始事已成尋復亡¶滅此一姓不再興之效也
今即有所主便相係屬¶一旦拘制自令失柄後有危敗
雖悔無及方今豪¶桀競逐雌雄未決當各據土宇與隴
<pb:KR2c0001_WYG_006-36a>
蜀合從髙可¶為六國下不失尉佗融等召豪桀議之其
中識者¶皆曰今皇帝姓名見於圖書自前世博物道術
之<md:KR2c0001_SBCK_006-29a>¶士谷子雲夏賀良等皆言漢有再受命之符故劉¶子
駿改易名字冀應其占及莽末西門君惠謀立¶子駿事
覺被殺出謂觀者曰䜟文不誤劉秀眞汝¶主也此皆近
事㬥著衆所共見者也况今稱帝者¶數人而雒陽土地
最廣甲兵最彊號令最明觀符¶命而察人事它姓殆未
能當也衆議或同或異融¶遂決策東向遣長史劉鈞等
<pb:KR2c0001_WYG_006-36b>
奉書詣雒陽先是帝¶亦發使遺融書以招之遇鈞於道
即與俱還帝見¶鈞歡甚禮饗畢乃遣令還賜融璽書曰
今益州有¶公孫子陽天水有隗將軍方蜀漢相攻權在
將軍¶舉足左右便有輕重以此言之欲相厚豈有量哉<md:KR2c0001_SBCK_006-29b>¶欲遂立桓文輔微國當勉卒功業欲三分鼎足連¶衡合
從亦宜以時定天下未并吾與爾絶域非相¶吞之國今
之議者必有任囂敎尉佗制七郡之計¶王者有分土無
分民自適已事而已因授融為涼¶州牧璽書至河西河
<pb:KR2c0001_WYG_006-37a>
西皆驚以為天子明見萬里¶之外　十二月隗囂矜已
飾智毎自比西伯與諸¶將議欲稱王鄭興曰昔文王三
分天下有二尚服¶事殷武王八百諸侯不謀同㑹猶還
兵待時髙祖¶征伐累年猶以沛公行師今令德雖明世
無宗周¶之祚威畧雖振未有髙祖之功而欲舉未可之
事¶昭速禍患無乃不可乎囂乃止後又廣置職位以<md:KR2c0001_SBCK_006-30a>¶自
尊髙鄭興曰夫中郎將太中大夫使持節官皆¶王者之
器非人臣所當制也無益於實有損於名¶非尊上之意
<pb:KR2c0001_WYG_006-37b>
也囂病之而止時關中將帥數上書¶言蜀可撃之狀帝
以書示囂因使撃蜀以效其信¶囂上書盛言三輔單弱
劉文伯在邊未宜謀蜀帝¶知囂欲持兩端不願天下統
一於是稍黜其禮正¶君臣之儀帝以囂與馬援來歙相
善數使歙援奉¶使徃來勸令入朝許以重爵囂連遣使
深持謙辭¶言無功德須四方平定退伏閭里帝復遣來
歙説¶囂遣子入侍囂聞劉永彭寵皆已破滅乃遣長子¶
恂随歙詣闕帝以為胡騎校尉封鐫羗侯鄭興因<md:KR2c0001_SBCK_006-30b>¶恂求
<pb:KR2c0001_WYG_006-38a>
歸𦵏父母囂不聴而徙興舎益其秩禮興入¶見曰今為
父母未𦵏乞骸骨若以增秩徙舎中更¶停畱是以親為
餌也無禮甚矣將軍焉用之願畱¶妻子獨歸葬將軍又
何猜焉囂乃令與妻子俱東¶馬援亦將家屬隨恂歸雒
陽以所將賔客猥多求¶屯田上林苑中帝許之囂將王
元以為天下成敗¶未可知不願專心内事説囂曰昔更
始西都四方¶響應天下喁喁謂之太平一旦壞敗將軍
幾無所¶厝今南有子陽北有文伯江湖海岱王公十數
<pb:KR2c0001_WYG_006-38b>
而¶欲牽儒生之説棄千乗之基覊旅危國以求萬全¶此
循覆車之軌者也今天水完富士馬最强元請<md:KR2c0001_SBCK_006-31a>¶以一丸
泥為大王東封函谷關此萬世一時也若¶計不及此且
畜養士馬據隘自守曠日持久以待¶四方之變圖王不
成其敝猶足以霸要之魚不可¶脱於淵神龍失勢與蚯
蚓同囂心然元計雖遣子¶入質猶負其險阨欲專制方
面申屠剛諫曰愚聞¶人所歸者天所與人所叛者天所
去也本朝誠天¶之所福非人力也今璽書數到委國歸
<pb:KR2c0001_WYG_006-39a>
信欲與將¶軍共同吉凶布衣相與尚有没身不負然諾
之信¶况於萬乗者哉今何畏何利而久疑若是卒有非¶
常之變上負忠孝下愧當世夫未至豫言固常為¶虛及其
已至又無所及是以忠言至諫希得為用<md:KR2c0001_SBCK_006-31b>¶誠願反覆愚
老之言囂不納於是遊士長者稍稍¶去之¶
六年春正月帝積苦兵間以隗囂遣子内侍公孫¶述逺
據邊埀乃謂諸將曰且當置此兩子於度外¶耳因休諸
將於雒陽分軍士於河内數騰書隴蜀¶告示禍福公孫
<pb:KR2c0001_WYG_006-39b>
述屢移書中國自陳符命冀以惑¶衆帝與述書曰圖䜟
言公孫即宣帝也代漢者姓¶當塗其名髙君豈髙之身
邪乃復以掌文為瑞王¶莽何足效乎君非吾賊臣亂子
倉卒時人皆欲為¶君事耳君日月已逝妻子弱小當早
為定計天下¶神器不可力爭宜畱三思署曰公孫皇帝
述不答<md:KR2c0001_SBCK_006-32a>¶其騎都尉平陵荆邯説述曰漢髙祖起於行陳
之¶中兵破身困者數矣然軍敗復合瘡愈復戰何則¶前
死而成功愈於却就於滅亡也隗囂遭遇運㑹¶割有雍
<pb:KR2c0001_WYG_006-40a>
州兵彊士附威加山東遇更始政亂復失¶天下衆庶引
領四方瓦解囂不及此時推危乘勝¶以爭天命而退欲
為西伯之事尊師章句賓友處¶士偃武息戈卑辭事漢
喟然自以文王復出也令¶漢帝釋關隴之憂專精東伐
四分天下而有其三¶發間使召攜貳使西州豪桀咸居
心於山東則五¶分而有其四若舉兵天水必至沮潰天
水既定則¶九分而有其八陛下以梁州之地内奉萬乗外
給<md:KR2c0001_SBCK_006-32b>¶三軍百姓愁困不堪上命將有王氏自潰之變矣¶臣
<pb:KR2c0001_WYG_006-40b>
之愚計以為宜及天下之望未絕豪桀尚可招¶誘急以
此時發國内精兵令田戎據江陵臨江南¶之㑹倚巫山
之固築壘堅守傳檄呉楚長沙以南¶必隨風而靡令延
岑出漢中定三輔天水隴西拱¶手自服如此海内震搖冀
有大利述以問群臣博¶士呉柱曰武王伐殷八百諸侯
不期同辭然猶還¶師以待天命未聞無左右之助而欲
出師千里之¶外者也邯曰今東帝無尺土之柄驅烏合
之衆跨¶馬䧟敵所向輙平不亟乗時與之分功而坐談
<pb:KR2c0001_WYG_006-41a>
武¶王之説是復效隗囂欲為西伯也述然邯言欲悉<md:KR2c0001_SBCK_006-33a>¶發
北軍屯士及山東客兵使延岑田戎分出兩道¶與漢中
諸將合兵并勢蜀人及其弟光以為不宜¶空國千里之
外決成敗於一舉固爭之述乃止延¶岑田戎亦數請兵
立功述終疑不聴唯公孫氏得¶任事述廢銅錢置鐡錢
貨幣不行百姓苦之為政¶苛細察於小事如為清水令
時而已好改易郡縣¶官名少嘗為郎習漢家故事出入
灋駕鸞旗旄騎¶又立其兩子為王食犍為廣漢各數縣
<pb:KR2c0001_WYG_006-41b>
或諫曰成¶敗未可知戎士暴露而先王愛子示無大志
也述¶不從由此大臣皆怨　三月公孫述使田戎出江¶
關招其故衆欲以取荆州不克帝乃詔隗囂欲從<md:KR2c0001_SBCK_006-33b>¶天水
伐蜀囂上言白水險阻棧閣敗絶述性嚴酷¶上下相患
須其罪惡孰著而攻之此大呼響應之¶勢也帝知其終
不為用乃謀討之夏四月丙子上¶行幸長安謁園陵遣
耿弇蓋延等七將軍從隴道¶伐蜀先使中郎將來歙奉
璽書賜囂諭㫖囂復多¶設疑故事乆猶豫不决歙遂發
<pb:KR2c0001_WYG_006-42a>
憤質責囂曰國家¶以君知臧否曉廢興故以手書暢意
足下推忠誠¶既遣伯春委質而反欲用佞惑之言為族
滅之計¶邪因欲前刺囂囂起入部勒兵將殺歙歙徐杖
節¶就車而去囂使牛邯將兵圍守之囂將王遵諫曰¶君
叔雖單車逺使而陛下之外兄也殺之無損於<md:KR2c0001_SBCK_006-34a>¶漢而隨
以族滅昔宋執楚使遂有析骸易子之禍¶小國猶不可
辱况於萬乗之主重以伯春之命哉¶歙為人有信義言
行不違及往來遊説皆可案覆¶西州士大夫皆信重之
<pb:KR2c0001_WYG_006-42b>
多為其言故得免而東歸¶　五月隗囂遂發兵反使王
元據隴坁伐木塞道¶諸將因與囂戰大敗各引兵下隴
囂追之急馬武¶選精騎為後拒殺數千人諸軍乃得還
　諸將之¶下隴也帝詔耿弇軍漆馮異軍枸邑祭遵軍
汧呉¶漢等還屯長安馮異引軍未至枸邑隗囂乘勝使¶
王元行廵將二萬餘人下隴分遣廵取枸邑異即¶馳兵
欲先據之諸將曰虜兵盛而乘勝不可與爭<md:KR2c0001_SBCK_006-34b>¶鋒宜止軍
便地徐思方畧異曰虜兵臨境忸怵小¶利遂欲深入若
<pb:KR2c0001_WYG_006-43a>
得枸邑三輔動搖夫攻者不足守¶者有餘今先據城以
逸待勞非所以爭也潛往閉¶城偃旗鼓行廵不知馳赴
之異乘其不意卒撃鼓¶建旗而出廵軍驚亂犇走追撃
大破之祭遵亦破¶王元於汧於是北地諸豪長耿定等
悉叛隗囂降¶詔異進軍義渠撃破盧芳將賈覽匈奴奥
鞬日逐¶王北地上郡安定皆降　竇融復遣其弟友上
書¶曰臣幸得託先后末屬累世二千石臣復假厯將¶帥
守持一隅故遣劉鈞口陳肝膽自以底裏上露¶長無纎
<pb:KR2c0001_WYG_006-43b>
介而璽書盛稱蜀漢二主三分鼎足之權<md:KR2c0001_SBCK_006-35a>¶任囂尉佗之
謀竊自痛傷臣融雖無識猶知利害¶之際順逆之分豈
可背眞舊之主事姦偽之人廢¶忠貞之節為傾覆之事
棄已成之基求無冀之利¶此三者雖問狂夫猶知去就
而臣獨何以用心謹¶遣弟友詣闕口陳至誠友至髙平
會隗囂反道不¶通乃遣司馬席封間道通書帝復遣封
賜融友書¶所以慰藉之甚厚融乃與隗囂書曰將軍親
遇厄¶㑹之際國家不利之時守節不回承事本朝融等
<pb:KR2c0001_WYG_006-44a>
所以欣服髙義願從役於將軍者良為此也而忿¶悁之
閒改節易圖委成功造難就百年累之一朝¶毁之豈不
惜乎殆執事者貪功建謀以至於此當<md:KR2c0001_SBCK_006-35b>¶今西州地勢局
廹民兵離散易以輔人難以自建¶計若失路不反聞道
猶迷不南合子陽則北入文¶伯耳夫負虛交而易彊禦
恃逺救而輕近敵未見¶其利也自兵起以來城郭皆為
丘墟生民轉於溝¶壑幸賴天運少還而將軍復重其難
是使積痾不¶得遂瘳幼孤將復流離言之可為酸鼻庸
<pb:KR2c0001_WYG_006-44b>
人且猶¶不忍况仁者乎融聞為忠甚易得宜實難憂人
太¶過以德取怨知且以言獲罪也囂不納融乃與五¶郡
太守共砥厲兵馬上疏請師期帝深嘉美之融¶即與諸
郡守將兵入金城撃囂黨先零羗封何等¶大破之因並
河楊威武伺候車駕時大兵未進融<md:KR2c0001_SBCK_006-36a>¶乃引還帝以融信
效著明益嘉之脩理融父墳墓¶祠以太牢數馳輕使致
遺四方珍羞梁統猶恐衆¶心疑惑乃使人刺殺張𤣥遂
與隗囂絕皆解所假¶將軍印綬先是馬援聞隗囂欲貳
<pb:KR2c0001_WYG_006-45a>
於漢數以書責¶譬之囂得書增怒及囂發兵反援乃上
書曰臣與¶隗囂本實交友初遣臣東謂臣曰本欲為漢
願足¶下往觀之於汝意可即專心矣及臣還反報以赤¶
心實欲導之於善非敢譎以非義而囂自挾姦心¶盗憎
主人怨毒之情遂歸於臣臣欲不言則無以¶上聞願聴
詣行在所極陳滅囂之術帝乃召之援¶具言謀畫帝因
使援將突騎五千往來游説囂將<md:KR2c0001_SBCK_006-36b>¶髙峻任禹之屬下及
羌豪為陳禍福以離囂支黨¶援又為書與囂將楊廣使
<pb:KR2c0001_WYG_006-45b>
曉勸於囂曰援竊見四¶海已定兆民同情而季孟閉拒
背叛為天下表的¶常懼海内切齒思相屠裂故遺書戀
戀以致惻隠¶之計乃聞季孟歸罪於援而納王游翁謟
邪之説¶因自謂函谷以西舉足可定以今而觀竟何如
邪¶援間至河内過存伯春見其奴吉從西方還説伯¶春
小弟仲舒望見吉欲問伯春無它否竟不能言¶曉夕號
泣宛轉塵中又説其家悲愁之狀不可言¶也夫怨讎可
刺不可毁援聞之不自知泣下也援¶素知季孟孝愛曾
<pb:KR2c0001_WYG_006-46a>
閔不過夫孝於其親豈不慈於<md:KR2c0001_SBCK_006-37a>¶其子可有子抱三木而
跳梁妄作自同分羮之慘¶乎季孟平生自言所以擁兵
衆者欲以保全父母¶之國而完墳墓也又言茍厚士大
夫而已而今所¶欲全者將破亡之所欲完者將毁傷之
所欲厚者¶將反薄之季孟嘗折愧子陽而不受其爵今
更共¶陸陸欲往附之將難為顔乎若復責以重質當安¶
從得子主給是哉往時子陽獨欲以王相待而春¶卿拒
之今者歸老更欲低頭與小兒曹共槽櫪而¶食併肩側
<pb:KR2c0001_WYG_006-46b>
身於怨家之朝乎今國家待春卿意深¶宜使牛孺卿與
諸耆老大人共説季孟若計畫不¶從眞可引領去矣前
披輿地圖見天下郡國百有<md:KR2c0001_SBCK_006-37b>¶六所奈何欲以區區二邦以
當諸夏百有四乎春¶卿事外有君臣之義内有季孟
朋友之道言君臣¶邪固當諫爭語朋友邪應有切磋豈
有知其無成¶而但萎腇昨舌义手從族乎及今成計殊
尚善也¶過是欲少味矣且來君叔天下信士朝廷重之
其¶意依依常獨為西州言援商朝廷尤欲立信於此¶必
<pb:KR2c0001_WYG_006-47a>
不負約援不得久畱願急賜報廣竟不答諸將¶毎有疑
議更請呼援咸敬重焉隗囂上疏謝曰吏¶民聞大兵卒
至驚恐自救臣囂不能禁止兵有大¶利不敢廢臣子之
節親自追還昔虞舜事父大杖¶則走小杖則受臣雖不
敏敢忘斯義今臣之事在<md:KR2c0001_SBCK_006-38a>¶本朝賜死則死加刑則刑如
更得洗心死骨不¶朽有司以囂言慢請誅其子帝不忍
復使來歙至¶汧賜囂書曰昔柴將軍云陛下寛仁諸侯
雖有亡¶叛而後歸輙復位號不誅也今若束手復遣恂
<pb:KR2c0001_WYG_006-47b>
弟¶歸闕庭者則爵禄獲全有浩大之福矣吾年埀四¶十
在兵中十歳厭浮語虛辭即不欲勿報囂知帝¶審其詐
遂遣使稱臣於公孫述¶
七年春三月公孫述立隗囂為朔寧王遣兵往來¶為之
援埶　秋隗囂將歩騎三萬侵安定至隂槃¶馮異率諸
將拒之囂又令别將下隴攻祭遵於汧¶並無利而還帝
將自征隗囂先戒竇融師期㑹遇<md:KR2c0001_SBCK_006-38b>¶雨道斷且囂兵已退
乃止帝令來歙以書招王遵¶遵來降拜太中大夫封向
<pb:KR2c0001_WYG_006-48a>
義候¶
八年春來歙將二千餘人伐山開道從畨須回中¶徑襲
畧陽斬隗囂守將金梁囂大驚曰何其神也¶帝聞得畧
陽甚喜曰畧陽囂所依阻心腹已壞則¶制其支體易矣
呉漢等諸將聞歙據畧陽爭馳赴¶之上以為囂失所恃
亡其要城勢必悉以精鋭來¶攻曠日久圍而城不㧞士
卒頓敝乃可乘危而進¶皆追漢等還隗囂果使王元拒
隴坻行廵守畨須¶口王孟塞雞頭道牛邯軍瓦亭囂自
<pb:KR2c0001_WYG_006-48b>
悉其大衆數¶萬人圍畧陽公孫述遣將李育田弇助之
斬山築<md:KR2c0001_SBCK_006-39a>¶堤激水灌城來歙與將士固死堅守矢盡發屋
斷¶木以為兵囂盡鋭攻之累月不能下夏閏四月帝¶自
將征隗囂光禄勲汝南郭憲諫曰東方初定車¶駕未可
逺征乃當車㧞佩刀以斷車靷帝不從西¶至漆諸將多
以王師之重不宜逺入險阻計尤豫¶未決帝召馬援問
之援因説隗囂將帥有土崩之¶勢兵進有必破之狀又
於帝前聚米為山谷指畫¶形勢開示衆軍所從道徑往
<pb:KR2c0001_WYG_006-49a>
來分析昭然可曉帝¶曰虜在吾目中矣明旦遂進軍至
髙平第一竇融¶率五郡太守及羗虜小月氐等歩騎數
萬輜重五¶千餘兩與大軍㑹是時軍旅草創諸將朝㑹
禮容<md:KR2c0001_SBCK_006-39b>¶多不肅融先遣從事問㑹見儀適帝聞而善之以¶
宣告百僚乃置酒髙㑹待融等以殊禮遂共進軍¶數道
上隴使王遵以書招牛邯下之拜邯太中大¶夫於是囂
大將十三人屬縣十六衆十餘萬皆降¶囂將妻子犇西
城從楊廣而田弇李育保上邽畧¶陽圍解帝勞賜來歙
<pb:KR2c0001_WYG_006-49b>
班坐絕席在諸將之右賜歙¶妻縑千匹進幸上邽詔告
隗囂曰若束手自詣父¶子相見保無他也若遂欲為黥
布者亦自任也囂¶終不降於是誅其子恂使呉漢岑彭
圍西城耿弇¶蓋延圍上邽以四縣封竇融為安豐侯弟
友為顯¶親侯及五郡太守皆封列侯遣西還所鎮融以
久<md:KR2c0001_SBCK_006-40a>¶專方面懼不自安數上書求代詔報曰吾與將軍¶如
左右手耳數執謙退何不曉人意勉循士民無¶擅離部
曲頴川盜賊群起冦没屬縣河東守兵亦¶叛京師騷動
<pb:KR2c0001_WYG_006-50a>
帝聞之曰吾悔不用郭子横之言秋¶八月帝自上邽晨
夜東馳賜岑彭等書曰兩城若¶下便可將兵南撃蜀虜
人苦不知足既平隴復望¶蜀每一發兵頭須為白　十
一月楊廣死隗囂窮¶困其大將王捷别在戎邱登城呼
漢軍曰為隗王¶城守者皆必死無二心願諸軍亟罷請
自殺以明¶之遂自刎死初帝勅呉漢曰諸部甲卒但坐
費糧¶食若有逃亡則沮敗衆心宜悉罷之漢等貪并力<md:KR2c0001_SBCK_006-40b>¶攻囂遂不能遣糧食日少吏士疲役逃亡者多岑¶彭壅谷
<pb:KR2c0001_WYG_006-50b>
水灌西城城未没丈餘㑹王元行廵周宗¶將蜀救兵五
千餘人乘髙卒至鼓譟大呼曰百萬¶之衆方至漢軍大
驚未及成陳元等決圍殊死戰¶遂得入城迎囂歸冀呉
漢軍食盡乃燒輜重引兵¶下隴蓋延耿弇亦相隨而退
囂出兵尾撃諸營岑¶彭為後拒諸將乃得全軍東歸唯
祭遵屯汧不退¶呉漢等復屯長安岑彭還津鄉於是安
定北地天¶水隴西復反為囂校尉太原温序為囂將茍
宇所¶獲宇曉譬數四欲降之序大怒叱宇等曰虜何敢
<pb:KR2c0001_WYG_006-51a>
廹脅漢將因以節撾殺數人宇衆爭欲殺之宇止<md:KR2c0001_SBCK_006-41a>¶之曰
此義士死節可賜以劔序受劔銜須於口顧¶左右曰既
為賊所殺無令須汙土遂伏劔而死從¶事王忠持其喪
歸雒陽詔賜以冡地拜三子為郎¶
九年春正月潁陽成侯祭遵薨於軍詔馮異并將¶其營
　隗囂病且餓餐糗糒恚憤而卒王元周宗¶立囂少子純
為王搃兵據冀公孫述遣將趙匡田¶弇助純帝使馮異
撃之　公孫述遣其翼江王田¶戎大司徒任滿南郡太
<pb:KR2c0001_WYG_006-51b>
守程況將數萬人下江關¶撃破馮駿等軍遂㧞巫及夷
道夷陵因據荆門虎¶牙横江水起浮橋關樓立櫕柱以
絕水道結營跨¶山以塞陸路拒漢兵　夏六月帝使來
歙悉監䕶<md:KR2c0001_SBCK_006-41b>¶諸將屯長安太中大夫馬援為之副歙上書
曰公¶孫述以隴西天水為藩蔽故得延命假息今二郡¶
平蕩則述智計窮矣宜益選兵馬儲積資糧今西¶州新
破兵人疲饉若招以財榖則其衆可集臣知¶國家所給
非一用度不足然有不得已也帝然之¶於是詔於汧積榖
<pb:KR2c0001_WYG_006-52a>
六萬斛秋八月來歙率馮異等¶五將軍討隗純於天
水¶
十年夏陽節侯馮異等與趙匡田弇戰且一年皆¶斬之
隗純未下諸將欲且還休兵異固持不動共¶攻落門未
㧞夏異薨於軍　初隗囂將安定髙峻¶擁兵據髙平第
一建威大將軍耿弇等圍之一歳<md:KR2c0001_SBCK_006-42a>¶不㧞帝自將征之冦
恂諫曰長安道里居中應接¶近便安定隴西必懷震懼
此從容一處可以制四¶方也今士馬疲倦方履險阻非
<pb:KR2c0001_WYG_006-52b>
萬乘之固也前年¶潁川可為至戒帝不從戊戍進幸汧
峻猶不下帝¶遣冦恂往降之恂奉璽書至第一峻遣軍
師皇甫¶文出謁辭禮不屈恂怒將誅之諸將諫曰髙峻
精¶兵萬人率多彊弩西遮隴道連年不下今欲降之¶而
反戮其使毋乃不可乎恂不應遂斬之遣其副¶歸告峻
曰軍師無禮已戮之矣欲降急降不欲固¶守峻惶恐即
日開城門降諸將皆賀因曰敢問殺¶其使而降其城何
也恂曰皇甫文峻之腹心其所<md:KR2c0001_SBCK_006-42b>¶取計者也今來辭意不
<pb:KR2c0001_WYG_006-53a>
屈必無降心全之則文得¶其計殺之亡其膽是以降耳
諸將皆曰非所及也¶　冬十月來歙與諸將攻破落門
周宗行廵茍宇¶趙恢等將隗純降王元犇蜀徙諸隗於
京師以東¶後隗純與賔客亡入胡至武威捕得誅之¶
十一年春三月岑彭屯津鄉數攻田戎等不克帝¶遣呉
漢率誅虜將軍劉隆等三將發荆州兵凡六¶萬餘人騎
五千匹與彭㑹荆門彭裝戰船數十艘¶呉漢以諸郡棹
卒多費糧糓欲罷之彭以為蜀兵¶盛不可遣上書言狀
<pb:KR2c0001_WYG_006-53b>
帝報彭曰大司馬習用歩騎¶不曉水戰荆門之事一由
征南公為重而已閠月<md:KR2c0001_SBCK_006-43a>¶岑彭令軍中募攻浮橋先登者
上賞於是偏將軍¶魯竒應募而前時東風狂急魯竒船
逆流而上直¶衝浮橋而欑柱有反杷鉤竒船不得去竒
等乗勢¶殊死戰因飛炬焚之風怒火盛橋樓崩燒岑彭
悉¶軍順風並進所向無前蜀兵大亂溺死者數千人¶斬
任滿生獲程汎而田戎走保江州彭上劉隆為¶南郡太
守自率輔威將軍臧宫驍騎將軍劉歆長¶驅入江關令
<pb:KR2c0001_WYG_006-54a>
軍中無得虜掠所過百姓皆奉牛酒¶迎勞彭復讓不受
百姓大喜爭開門降詔彭守益¶州牧所下郡輙行太守
事彭若出界即以太守號¶付後將軍選官屬守州中長
吏彭到江州以其城<md:KR2c0001_SBCK_006-43b>¶固糧多難卒㧞畱馮駿守之自引
兵乗利直指墊¶江攻破平曲收其米數十萬石呉漢畱
夷陵裝露¶橈繼進　夏公孫述以王元為將軍使與領
軍環¶安拒河池六月來歙與蓋延等進攻元安大破之¶
遂克下辨乗勝遂進蜀人大懼使刺客刺歙未殊¶馳召
<pb:KR2c0001_WYG_006-54b>
蓋延延見歙因伏悲哀不能仰視歙叱延曰¶虎牙何敢
然今使者中刺客無以報國故呼巨卿¶欲相屬以軍事
而反效兒女子涕泣乎刄雖在身¶不能勒兵斬公邪延
收淚彊起受所誡歙自書表¶曰臣夜人定後為何人所
賊傷中臣要害臣不敢¶自惜誠恨奉職不稱以為朝廷
羞夫理國以得賢<md:KR2c0001_SBCK_006-44a>¶為本太中大夫叚襄骨鯁可任願陛
下裁察又臣¶兄弟不肖終恐被罪陛下哀憐數賜教督
投筆抽¶刄而絕帝聞大驚省書攬涕以揚武將軍馬成
<pb:KR2c0001_WYG_006-55a>
守¶中郎將代之　帝自將征公孫述秋七月次長安¶
公孫述使其將延岑吕鮪王元公孫恢悉兵拒¶廣漢及
資中又遣將侯丹率二萬餘人拒黄石岑¶彭使臧宫將
降卒五萬從涪水上平曲拒延岑自¶分兵浮江下還江州
泝都江而上襲撃侯丹大破¶之因晨夜倍道兼行二千餘
里徑㧞武陽使精騎¶馳撃廣都去成都數十里勢若風
雨所至皆犇散¶初述聞漢兵在平曲故遣大兵逆之及
彭至武陽<md:KR2c0001_SBCK_006-44b>¶繞出延岑軍後蜀地震駭述大驚以杖撃地
<pb:KR2c0001_WYG_006-55b>
曰是¶何神也延岑盛兵於沅水臧宫衆多食少轉輸不¶
至降者皆欲散畔郡邑復更保聚觀望成敗宫欲¶引還
恐為所反㑹帝遣謁者將兵詣岑彭有馬七¶百匹宫矯
制取以自益晨夜進兵多張旗幟豋山¶鼓譟右歩左騎
挾船而引呼聲動山谷岑不意漢¶軍卒至登山望之大
震恐宫因縱撃大破之斬首¶溺死者萬餘人水為之濁
延岑犇成都其衆悉降¶盡獲其兵馬珍寳自是乘勝追
北降者以十萬數¶軍至陽鄉王元舉衆降帝與公孫述
<pb:KR2c0001_WYG_006-56a>
書陳言禍福¶示以丹青之信述省書歎息以示所親太
常少<md:KR2c0001_SBCK_006-45a>¶隆光禄勲張隆皆勸述降述曰廢興命也豈有降
天¶子哉左右莫敢復言少隆皆以憂死帝還自長¶安
　冬十月公孫述使刺客詐為亡奴降岑彭夜¶刺殺彭
太中大夫監軍鄭興領其營以俟呉漢至¶而授之彭持
軍整齊秋毫無犯卭榖王任貴聞彭¶威信數千里遣使
迎降㑹彭已被害帝盡以任貴¶所獻賜彭妻子蜀人為
立廟祠之　十二月呉漢¶自夷陵將三萬人泝江而上
<pb:KR2c0001_WYG_006-56b>
伐公孫述¶
十二年春正月呉漢破公孫述將魏黨公孫永於¶魚涪
津遂圍武陽述遣子婿史興救之漢迎撃破¶之因入犍
為界諸縣皆城守詔漢直取廣都據其<md:KR2c0001_SBCK_006-45b>¶心腹漢乃進軍
攻廣都㧞之遣輕騎燒成都市橋¶公孫述將帥恐懼日
夜離叛述雖誅滅其家猶不¶能禁帝必欲降之又下詔
喻述曰勿以來歙岑彭¶受害自疑今以時自詣則宗族
完全詔書手記不¶可數得述終無降意　秋七月馮駿
<pb:KR2c0001_WYG_006-57a>
㧞江州獲田¶戎帝戒呉漢曰成都十餘萬衆不可輕也
但堅¶據廣都待其來攻勿與爭鋒若不敢來公轉營廹¶
之須其力疲乃可擊也漢乗利遂自將歩騎二萬¶進逼
成都去城十餘里阻江北營作浮橋使副將¶武威將軍
劉尚將萬餘人屯於江南為營相去二¶十餘里帝聞之
大驚讓漢曰比敕公千條萬端何<md:KR2c0001_SBCK_006-46a>¶意臨事勃亂旣輕敵
深入又與尚别營事有緩急¶不復相及賊若出兵綴公
以大衆攻尚尚破公即¶敗矣幸無它者急引兵還廣都
<pb:KR2c0001_WYG_006-57b>
詔書未到九月述¶果使其大司徒謝豐執金吾袁吉將
衆十許萬分¶為二十餘營出攻漢使别將將萬餘人劫
劉尚令¶不得相救漢與大戰一日兵敗走入壁豐因圍
之¶漢乃召諸將厲之曰吾與諸君踰越險阻轉戰千¶里
遂深入敵地至其城下而今與劉尚二處受圍¶勢既不
接其禍難量欲潛師就尚於江南并兵禦¶之若能同心
一力人自為戰大功可立如其不然¶敗必無餘成敗之
機在此一舉諸將皆曰諾於是<md:KR2c0001_SBCK_006-46b>¶饗士秣馬閉營三日不
<pb:KR2c0001_WYG_006-58a>
出乃多樹幡旗使煙火不¶絕夜銜枚引兵與劉尚合軍
豐等不覺明日乃分¶兵拒水北自將攻江南漢悉兵迎戰
自旦至晡遂¶大破之斬豐吉於是引還廣都畱劉尚拒
述具以¶狀上而深自譴責帝報曰公還廣都甚得其宜
述¶必不敢畧尚而擊公也若先攻尚公從廣都五十¶里
悉歩騎赴之適當值其危困破之必矣自是漢¶與述戰
於廣都成都之間八戰八克遂軍于其郭¶中臧宫㧞緜
竹破涪城斬公孫恢復攻㧞繁郫與¶呉漢㑹于成都
<pb:KR2c0001_WYG_006-58b>
公孫述困急謂延岑曰事當柰¶何岑曰男兒當死中求
生可坐窮乎財物易聚耳<md:KR2c0001_SBCK_006-47a>¶不宜有愛述乃悉散金帛募
敢死士五千餘人以¶配岑岑於市橋偽建旗幟鳴鼓挑
戰而潛遣竒兵¶出呉漢軍後襲擊破漢漢墯水縁馬尾
得出漢軍¶餘七日糧隂具船欲遁去蜀郡太守南陽張
堪聞¶之馳往見漢説述必敗不宜退師之策漢從之乃¶
示弱以挑敵　冬十一月臧宫軍咸陽門戊寅述自¶將
數萬人攻漢使延岑拒宫大戰岑三合三勝自¶旦及日
<pb:KR2c0001_WYG_006-59a>
中軍士不得食並疲漢因使護軍髙午唐¶邯將鋭卒數
萬擊之述兵大亂髙午犇陳刺述洞¶胷墮馬左右輿入
城述以兵屬延岑其夜死明旦¶延岑以城降辛巳呉漢
夷述妻子盡滅公孫氏并<md:KR2c0001_SBCK_006-47b>¶族延岑遂放兵大掠焚述宫
室帝聞之怒以譴漢¶又讓劉尚曰城降三日吏民從服
孩兒老母口以¶萬數一旦放兵縱火聞之可為酸鼻尚
宗室子孫¶嘗更吏職何忍行此仰視天俯視地觀放麑
啜羮¶二者孰仁良失斬將弔民之義也初述徴廣漢李
<pb:KR2c0001_WYG_006-59b>
業為博士業固稱疾不起述羞不能致使大鴻臚¶尹融
奉詔命以劫業若起則受公侯之位不起賜¶以毒酒融
譬㫖曰方今天下分崩孰知是非而以¶區區之身試於
不測之淵乎朝廷貪慕名徳曠官¶缺位于今七年四時
珍御不以忘君宜上奉知己¶下為子孫身名俱全不亦
優乎業乃歎曰古人危<md:KR2c0001_SBCK_006-48a>¶邦不入亂邦不居為此故也君
子見危授命何乃¶誘以髙位重餌哉融曰宜呼室家計
之業曰丈夫¶斷之於心久矣何妻子之為遂飲毒而死
<pb:KR2c0001_WYG_006-60a>
述恥有¶殺賢之名遣使弔祠賻贈百匹業子翬逃辭不
受¶述又聘巴郡譙𤣥𤣥不詣亦遣使者以毒藥劫之¶太
守自詣𤣥廬勸之行𤣥曰保志全髙死亦奚恨¶遂受毒
藥𤣥子瑛泣血叩頭於太守願奉家錢千¶萬以贖父死
太守為請述許之述又徴蜀郡王皓¶王嘉恐其不至先
擊其妻子使者謂嘉曰速裝妻¶子可全對曰犬馬猶識
主况於人乎王皓先自刎¶以首付使者述怒遂誅皓家
屬王嘉聞而歎曰後<md:KR2c0001_SBCK_006-48b>¶之哉乃對使者伏劎而死犍為費
<pb:KR2c0001_WYG_006-60b>
貽不肯仕述漆¶身為癩陽狂以避之同郡任永馮信皆
託青盲以¶辭徴命帝既平蜀詔贈常少為太常張隆為
光禄¶勲譙𤣥已卒祠以中牢敕所在還其家錢而表李¶
業之閭徴費貽任永馮信㑹永信病卒獨貽仕至¶合浦
太守上以述將程烏李育有才幹皆擢用之¶於是西土
咸悦莫不歸心焉上詔竇融與五郡¶太守入朝既至引
見賞賜恩寵傾動京師拜融冀¶州牧¶
十三年春三月呉漢自蜀振旅而還至宛詔過家¶上冡
<pb:KR2c0001_WYG_006-61a>
賜榖二萬斛夏四月至京師<md:KR2c0001_SBCK_006-49a>¶　
　
　
　
　
　
　
<pb:KR2c0001_WYG_006-61b>
　
　
　
　
　
　
　
　通鑑紀事本末卷六上
<pb:KR2c0001_WYG_006-62a>
欽定四庫全書
　通鑑紀事夲末卷六下
　　　　　　　　　　　　　宋　袁樞　撰
　　楚王英之獄¶
漢光武建武十五年夏四月丁巳封皇子輔為右¶翊公
英為楚公陽為東海公康為濟南公蒼為東¶平公延為
准陽公荆為山陽公衡為臨淮公焉為¶左翊公京為琅
邪公
<pb:KR2c0001_WYG_006-62b>
十七年冬十月進右翊公輔為中山王其餘九國¶公皆
為王¶
二十八年　初馬援兄子壻王磐平阿侯仁之子¶也王
莽敗磐擁富貲為㳺俠有名江淮間後游京¶師與諸貴
戚友善援謂姊子曹訓曰王氏廢姓也¶子石當屏居自
守而反游京師長者用氣自行多<md:KR2c0001_SBCK_006-49b>¶所陵折其敗必也後
嵗餘磐坐事死磐子肅復出¶入王侯邸第時禁罔尚疏
諸王皆在京師競修名¶譽招㳺士馬援謂司馬呂种曰
<pb:KR2c0001_WYG_006-63a>
建武之元名為天¶下重開自今以往海内日當安耳但
憂國家諸子¶並壯而舊防未立若多通賔客則大獄起
矣卿曹¶戒慎之至是有上書告肅等受誅之家為諸王
賔¶客慮因事生亂㑹更始之子壽光侯鯉得幸於沛¶王
怨劉盆子結客殺故式侯恭帝怒沛王坐繫詔¶獄三日
乃得出因詔郡縣收捕諸王賔客更相牽¶引死者以千
數吕种亦與其禍臨命嘆曰馬將軍¶誠神人也秋八月
戊寅東海王彊沛王輔楚王英<md:KR2c0001_SBCK_006-50a>¶濟南王康淮陽王延始
<pb:KR2c0001_WYG_006-63b>
就國¶
明帝永平八年冬十月丙子募死罪繫囚詣度遼¶營有
罪亡命者令贖罪各有差楚王英奉黄縑白¶紈詣國相
曰託在蕃輔過惡累積歡喜大恩奉送¶縑帛以贖愆罪
國相以聞詔報曰楚王誦黄老之¶㣲言尚浮屠之仁慈
潔齊三月與神為誓何嫌何¶疑當有悔吝其還贖以助
伊蒲塞桑門之盛饌初¶帝聞西域有神其名曰佛因遣
使之天竺求其道¶得其書及沙門以來其書大抵以虚
<pb:KR2c0001_WYG_006-64a>
無為宗貴慈¶悲不殺以為人死精神不㓕隨復受形生
時所行¶善惡皆有報應故所貴修練精神以至為佛善
為<md:KR2c0001_SBCK_006-50b>¶宏闊勝大之言以勸誘愚俗精於其道者號曰沙¶門
於是中國始傳其術圗其形像而王公貴人獨¶楚王英
最先好之¶
十三年冬十月楚王英與方士作金龜玉鶴刻文¶字為
符瑞男子燕廣告英與漁陽王平顔忠等造¶作圗書有
逆謀事下案騐有司奏英大逆不道請¶誅之帝以親親
<pb:KR2c0001_WYG_006-64b>
不忍十一月廢英徙丹陽涇縣賜¶湯沐邑五百户男女
為侯主者食邑如故許太后¶勿上璽綬留住楚宫先是
有私以英謀告司徒虞¶延者延以英藩戚至親不然其
言及英事覺詔言¶切譲延<md:KR2c0001_SBCK_006-51a>¶十四年夏四月楚王英至丹陽自殺　詔以諸侯禮¶葬於
涇封燕廣為折姦侯是時窮治楚獄遂至累¶年其辭語
相連自京師親戚諸侯州郡豪桀及考¶案吏阿附坐死
徙者以千數而繫獄者尚數千人¶初樊鯈弟鮪為其子
<pb:KR2c0001_WYG_006-65a>
賞求楚王英女鯈聞而止之¶曰建武中吾家並受榮寵
一宗五侯時特進一言¶女可以配王男可以尚主但以
貴寵過盛即為禍¶患故不為也且爾一子奈何棄之於
楚乎鮪不從¶及楚事覺鯈巳卒上追念鯈謹恪故其諸
子皆得¶不坐英隂疏天下名士上得其録有吳郡太守
尹¶興名乃徴興及掾史五百餘人詣廷尉就考諸吏<md:KR2c0001_SBCK_006-51b>¶不
勝掠治死者大半唯門下掾陸續主簿梁宏功¶曹史駟
勲備受五毒肌肉消爛終無異辭續母自¶吴來雒陽作
<pb:KR2c0001_WYG_006-65b>
食以饋續續雖見考辭色未嘗變而¶對食悲泣不自勝
治獄使者問其故續曰母來不¶得見故悲耳問何以知
之續曰毋截肉未嘗不方¶斷葱以寸為度故知之使者
以狀聞上乃赦興等¶禁錮終身顔忠王平辭引隧鄉侯
耿建朗陵侯臧¶信濩澤侯鄧鯉曲成侯劉建建等辭未
嘗與忠平¶相見是時上怒甚吏皆惶恐諸所連及率一
切陷¶入無敢以情入者侍御史寒朗心傷其寃試以建¶
等物色獨問忠平而二人錯愕不能對朗知其詐<md:KR2c0001_SBCK_006-52a>¶乃上
<pb:KR2c0001_WYG_006-66a>
言建等無姦專為忠平所誣疑天下無辜𩔗¶多如此帝
曰即如是忠平何故引之對曰忠平自¶知所犯不道故
多有虚引冀以自明帝曰即如是¶何不早奏對曰臣恐
海内别有發其姦者帝怒曰¶吏持两端促提下捶之左
右方引去朗曰願一言¶而死帝曰誰與共為章對曰臣
獨作之上曰何以¶不與三府議對曰臣自知當必族㓕
不敢多汚染¶人上曰何故族㓕對曰臣考事一年不能
窮盡姦¶狀反為罪人訟寃故知當族㓕然臣所以言者
<pb:KR2c0001_WYG_006-66b>
誠¶冀陛下一覺悟而已臣見考囚在事者咸共言妖¶惡
大故臣子所宜同疾今出之不如入之可無後<md:KR2c0001_SBCK_006-52b>¶責是以
考一連十考十連百又公卿朝㑹陛下問¶以得失皆長
跪言舊制大罪禍及九族陛下大恩¶裁止於身天下幸
甚及其歸舍口雖不言而仰屋¶竊歎莫不知其多寃無
敢牾陛下言者臣今所陳¶誠死無悔帝意解詔遣朗出
後二日車駕自幸洛¶陽獄録囚徒理出千餘人時天旱
即大雨馬后亦¶以楚獄多濫乘間為帝言之帝惻然感
<pb:KR2c0001_WYG_006-67a>
悟夜起彷¶徨由是多所降宥任城令汝南袁安遷楚郡
太守¶到郡不入府先往案楚王英獄事理其無明騐者¶
條上出之府丞掾史皆叩頭爭以為阿附反虜者¶與同
罪不可安曰如有不合太守自當坐之不以<md:KR2c0001_SBCK_006-53a>¶相及也遂
分别具奏帝感悟即報許得出者四百¶餘家¶
章帝建初元年春正月上問司徒鮑昱何以消復¶旱災
對曰陛下始踐天位雖有失得未能致異臣¶前為汝南
太守典治楚事繫者千餘人恐未能盡¶當其罪夫大獄
<pb:KR2c0001_WYG_006-67b>
一起寃者過半又諸徙者骨肉分離¶孤魂不祀宜一切
還諸徙家蠲除禁錮使死生¶獲所則和氣可致帝納其
言¶
二年夏四月戊子詔還坐楚淮陽事徙者四百餘¶家¶
　　　馬后抑外家<md:KR2c0001_SBCK_006-53b>¶漢明帝永平三年春二月甲子立貴人馬氏為皇¶后皇
子炟為太子后援之女也光武時以選入太¶子宫能奉
承隂后傍接同列禮則修備上下安之¶遂見寵異及帝
<pb:KR2c0001_WYG_006-68a>
即位為貴人時后前母姊女賈氏¶亦以選入生皇子炟
帝以后無子命養之謂曰人¶未必當自生子但患愛養
不至耳后於是盡心撫¶育勞悴過於所生太子亦孝性
淳篤母子慈愛始¶終無纎介之間后常以皇嗣未廣薦
逹左右若恐¶不及後宫有進見者每加慰納若數所寵
引輙増¶隆遇及有司奏立長秋宫帝未有所言皇太后
曰¶馬貴人德冠後宫即其人也后既正位宫闈愈自<md:KR2c0001_SBCK_006-54a>¶謹
肅好讀書常衣大練裙不加縁朔望諸姬主朝¶請望見
<pb:KR2c0001_WYG_006-68b>
后袍衣踈麤以為綺縠就視乃笑后曰此¶繒特宜染色
故用之耳羣臣奏事有難平者帝數¶以試后后輙分解
趣理各得其情然未嘗以家私¶干政事帝由是寵敬始
終無衰焉¶
十八年八月壬子帝崩太子即位年十八尊皇后¶曰皇
太后　太后兄弟虎賁中郎廖及黄門郎防¶光終明帝
世未嘗改官帝以廖為衛尉防為中郎¶將光為越騎校
尉廖等傾身交結冠蓋之士爭赴¶趣之第五倫上疏曰
<pb:KR2c0001_WYG_006-69a>
臣聞書曰臣無作威作福其¶害于而家凶于而國近世
光烈皇后雖友愛天至<md:KR2c0001_SBCK_006-54b>¶而抑損隂氏不假以權埶其後
梁竇之家互有非¶法明帝即位竟多誅之自是雒中無
復權戚書記¶請託一皆斷絶又諭諸外戚曰苦身待士
不如為¶國戴盆望天事不兩施今之議者復以馬氏為
言¶竊聞衛尉廖以布三千匹城門挍尉防以錢三百¶萬
私贍三輔衣冠知與不知莫不畢給又聞臘日¶亦遺其
在雒中者錢各五千越騎校尉光臘用羊¶三百頭米四
<pb:KR2c0001_WYG_006-69b>
百斛肉五千斤臣愚以為不應經義¶惶恐不敢不以聞
陛下情欲厚之亦宜所以安之¶臣今言此誠欲上忠陛
下下全后家也¶
章帝建初二年夏四月上欲封爵諸舅太后不聼<md:KR2c0001_SBCK_006-55a>¶㑹大
旱言事者以為不封外戚之故有司請依舊¶典太后詔
曰凡言事者皆欲媚朕以要福耳昔王¶氏五侯同日俱
封黄霧四塞不聞澍雨之應夫外¶戚貴盛鮮不傾覆故
先帝防慎舅氏不令在樞機¶之位又言我子不當與先
<pb:KR2c0001_WYG_006-70a>
帝子等今有司奈何欲¶以馬氏比隂氏乎且隂衛尉天
下稱之省中御者¶至門出不及履此蘧伯玉之敬也新
陽侯雖剛彊¶㣲失理然有方略據地談論一朝無雙原
鹿貞侯¶勇猛誠信此三人者天下選臣豈可及哉馬氏
不¶及隂氏逺矣吾不才夙夜累息常恐虧先后之法¶有
毛髪之罪吾不釋言之不捨晝夜而親屬犯之<md:KR2c0001_SBCK_006-55b>¶不止治
喪起墳又不時覺是吾言之不立而耳目¶之塞也吾為
天下母而身服大練食不求甘左右¶但著帛布無香薫
<pb:KR2c0001_WYG_006-70b>
之&KR0918;者欲身率下也以為外親¶見之當傷心自敕但笑
言太后素好儉前過濯龍¶門上見外家問起居者車如
流水馬如游龍蒼頭¶衣緑褠領袖正白顧視御者不及
逺矣故不加譴¶怒但絶嵗用而已冀以黙愧其心猶懈
怠無憂國¶忘家之慮知臣莫若君况親属乎吾豈可上
負先¶帝之㫖下虧先人之德重襲西京敗亡之禍哉固¶
不許帝省詔悲歎復重請曰漢興舅氏之封侯猶¶吾子
之為王也太后誠存謙虛奈何令臣獨不加<md:KR2c0001_SBCK_006-56a>¶恩三舅乎
<pb:KR2c0001_WYG_006-71a>
且衛尉年尊兩校尉有大病如令不諱¶使臣長抱刻骨
之恨宜及吉時不可稽留太后答¶曰吾反覆念之思令
兩善豈徒欲獲謙譲之名而¶使帝受不外施之嫌哉昔
竇太后欲封王皇后之¶兄丞相條侯言髙祖約無軍功
不侯今馬氏無功¶於國豈得與隂郭中興之后等邪常
觀冨貴之家¶禄位重疊猶再實之木其根必傷且人所
以願封¶侯者欲上奉祭祀下求温飽耳今祭祀則受太
官¶之賜衣食則䝉御府餘資斯豈不可足而必當得¶一
<pb:KR2c0001_WYG_006-71b>
縣乎吾計之孰矣勿有疑也夫至孝之行安親¶為上今
數遭變異榖價數倍憂惶晝夜不安坐卧<md:KR2c0001_SBCK_006-56b>¶而欲先營外
家之封違慈母之拳拳乎吾素剛急¶有匈中氣不可不
順也子之未冠由於父母已冠¶成人則行子之志念帝
人君也吾以未踰三年之¶故自吾家族故得專之若隂
陽調和邉境清靜然¶後行子之志吾但當含飴弄孫不
能復闗政矣上¶乃止太后嘗詔三輔諸馬昬親有属託
郡縣干亂¶吏治者以法聞太夫人葬起墳㣲髙太后以
<pb:KR2c0001_WYG_006-72a>
為言¶兄衛尉廖等即時减削其外親有謙素義行者輙¶
假借温言賞以財位如有纎介則先見嚴恪之色¶然後
加譴其美車服不遵法度者便絶属籍遣歸¶田里廣平
鉅鹿樂成王車騎朴素無金銀之&KR0918;或<md:KR2c0001_SBCK_006-57a>¶以白太后即賜
錢各五百萬於是内外從化被服¶如一諸家惶恐倍於
永平時置織室蠶於濯龍門¶數往觀視以為娱樂常與
帝旦夕言道政事及教¶授小王論語經書述叙平生雍
和終日馬廖慮美¶業難終上疏勸成德政曰昔元帝罷
<pb:KR2c0001_WYG_006-72b>
服官成帝御¶浣衣哀帝去樂府然而侈費不息至於衰
亂者百¶姓從行不從言也夫改政移風必有其夲傳曰
吴¶王好劒客百姓多創瘢楚王好細腰宫中多餓死¶長
安語曰城中好髙結四方髙一尺城中好廣眉¶四方且
半額城中好大䄂四方全匹帛斯言如戯¶有切事實前
下制度未幾後稍不行雖或吏不奉<md:KR2c0001_SBCK_006-57b>¶法良由慢起京師
今陛下素簡所安發自聖性試¶令斯事一竟則四海誦
德聲薫天地神明可通况¶於行令乎太后深納之
<pb:KR2c0001_WYG_006-73a>
四年夏四月有司連據舊典請封諸舅帝以天下¶豐稔
方垂無事癸卯遂封衛尉廖為順陽侯車騎¶將軍防為
頴陽侯執金吾光為許侯太后聞之曰¶吾少壯時但慕
竹帛志不顧命今雖已老猶戒之¶在得故日夜愓厲思
自降損冀乘此道不負先帝¶所以化導兄弟共同斯志
欲令瞑目之日無所復¶恨何意老志復不從哉萬年之
日長恨矣廖等並¶辭譲願就闗内侯帝不許廖等不得
已受封爵而<md:KR2c0001_SBCK_006-58a>¶上書辭位帝許之五月丙辰防廖光皆以
<pb:KR2c0001_WYG_006-73b>
特進就¶第¶
　　　竇氏專恣¶
漢章帝建初二年十二月帝納竇勲女為貴人有¶寵貴
人母即東海恭王女泚陽公主也¶
三年三月癸巳立貴人竇氏為皇后¶
八年皇后兄憲為侍中虎賁中郎將弟篤為黄門¶侍郎
並侍宫省賞賜累積喜交通賔客司空第五¶倫上疏曰
臣伏見虎賁中郎將竇憲椒房之親典¶司禁兵出入省
<pb:KR2c0001_WYG_006-74a>
闥年盛志美卑譲樂善此誠其好¶士交結之方然諸出
入貴戚者類多瑕釁禁錮之<md:KR2c0001_SBCK_006-58b>¶人尤少守約安貧之節士
大夫無志之徒更相販¶賣雲集其門蓋驕佚所從生也
三輔論議者至云¶以貴戚廢錮當復以貴戚浣濯之猶
觧酲當以酒¶也詖險趣埶之徒誠不可親近臣愚願陛
下中宫¶嚴敕憲等閉門自守無妄交通士大夫防其未
萌¶慮於無形令憲永保福禄君臣交歡無纎介之隙¶此
臣之所至願也憲恃宫掖聲埶自王主及隂馬¶諸家莫
<pb:KR2c0001_WYG_006-74b>
不畏憚憲以賤直請奪沁水公主園田主¶逼畏不敢計
後帝出過園指以問憲憲隂喝不得¶對後發覺帝大怒
召憲切責曰深思前過奪主田¶園時何用愈趙髙指鹿
為馬乆念使人驚怖昔永<md:KR2c0001_SBCK_006-59a>¶平中常令隂黨隂博鄧疊三
人更相糾察故諸馬¶戚莫敢犯法者今貴主尚見枉奪
何况小民哉國¶家棄憲如孤雛腐䑕耳憲大懼皇后為
毁服深謝¶良乆乃得觧使以田還主雖不䋲其罪然亦
不授¶以重任
<pb:KR2c0001_WYG_006-75a>
臣光曰人臣之罪莫大於欺罔是以明君疾之孝¶章謂
竇憲何異指鹿為馬善矣然卒不能罪憲則¶姦臣安所
懲哉夫人主之於臣下患在不知其姦¶茍或知之而復
赦之則不若不知之為愈也何以¶言之彼或為姦而上
不之知猶有所畏既知而不¶能討彼知其不足畏也則
放縱而無所顧矣是故<md:KR2c0001_SBCK_006-59b>¶知善而不能用知惡而不能去
人主之深戒也¶
元和三年三月太尉鄭𢎞數陳侍中竇憲權埶太¶盛言
<pb:KR2c0001_WYG_006-75b>
甚苦切憲疾之㑹𢎞奏憲黨尚書張林雒陽¶令楊光在
官貪殘書奏吏與光故舊因以告之光¶報憲憲奏𢎞大
臣漏泄密事帝詰譲𢎞夏四月丙¶寅收𢎞印綬𢎞自詣
廷尉詔敕出之因乞骸骨歸¶未許病篤上書陳謝曰竇
憲姦惡貫天逹地海内¶疑惑賢愚疾惡謂憲何術以迷
主上近日王氏之¶禍昞然可見陛下處天子之尊保萬
世之祚而信¶䜛佞之臣不計存亡之機臣雖命在晷刻
死不忘¶忠願陛下誅四凶之罪以厭人鬼憤結之望帝
<pb:KR2c0001_WYG_006-76a>
省<md:KR2c0001_SBCK_006-60a>¶章遣醫視𢎞病比至已薨¶
章和二年春正月壬辰帝崩於章德前殿太子即¶位年
十嵗尊皇后曰皇太后　三月太后臨朝竇¶憲以侍中
内幹機密出宣誥命弟篤為虎賁中郎¶將篤弟景瓌並
為中常侍兄弟皆在親要之地憲¶客崔駰以書戒憲曰
傳曰生而冨者驕生而貴者¶慠生冨貴而能不驕慠者
未之有也今寵禄初隆¶百僚觀行豈可不庶幾夙夜以
永終譽乎昔馮野¶王以外戚居位稱為賢臣近隂衛尉
<pb:KR2c0001_WYG_006-76b>
克己復禮終¶受多福外戚所以獲譏於時垂愆於後者
蓋在滿¶而不挹位有餘而仁不足也漢興以後迄于哀
平<md:KR2c0001_SBCK_006-60b>¶外家二十保族全身四人而已書曰鑒于有殷可¶不
慎哉　庚戌皇太后詔以故太尉鄧彪為太傅¶賜爵闗
内侯録尚書事百官緫己以聽竇憲以彪¶有義譲先帝
所敬而仁厚委隨故尊崇之其所施¶為輙外令彪奏内
白太后事無不從彪在位修身¶而已不能有所匡正憲
性果急睚眦之怨莫不報¶復永平時謁者韓紆考劾憲
<pb:KR2c0001_WYG_006-77a>
父勲獄憲遂令客斬¶紆子以首祭勲冡　秋七月南單
于上言請出兵¶共討北匈奴太后議欲從之㑹齊殤王
子都鄉侯¶暢来弔國憂太后數召見之竇憲懼暢分宫
省之¶權遣客刺殺暢於屯衛之中而歸罪於暢弟利侯<md:KR2c0001_SBCK_006-61a>¶剛乃使侍御史與青州刺史雜考剛等尚書潁川¶韓稜
以為賊在京師不宜捨近問逺恐為姦臣所¶笑太后怒
以切責稜稜固執其議何敞說宋由曰¶暢宗室肺府茅
土藩臣来弔大憂上書湏報親在¶武衛致此殘酷奉憲
<pb:KR2c0001_WYG_006-77b>
之吏莫適討捕蹤跡不顯主¶名不立敞備數股肱職典
賊曹欲親至發所以糾¶其變而二府執事以為故事三
公不與賊盗公縱¶姦慝莫以為咎敞請獨奏案之由乃
許焉二府聞¶敞行皆遣主者隨之於是推舉具得事實
太后怒¶閉憲於内宫憲懼誅因自求擊匈奴以贖死冬
十¶月乙亥以憲為車騎將軍伐北匈奴<md:KR2c0001_SBCK_006-61b>¶和帝永元元年春竇憲將征匈奴三公九卿詣朝¶堂上
書諌(事見兩匈/奴叛服)
<pb:KR2c0001_WYG_006-78a>
竇憲嘗使門生齎書詣尚書¶僕射郅夀有所請託夀即
送詔獄前後上書陳憲¶驕恣引王莽以誡國家又因朝
㑹刺譏憲等以伐¶匈奴起第宅事厲音正色辭㫖甚切
憲怒陷夀以¶買公田誹謗下吏當誅何敞上䟽曰夀機
密近臣¶匡救為職若懐黙不言其罪當誅今夀違衆正
議¶以安宗廟豈其私邪臣所以觸死瞽言非為夀也¶忠
臣盡節以死為歸臣雖不知夀度其甘心安之¶誠不欲
聖朝行誹謗之誅以傷晏晏之化杜塞忠¶直垂機無窮
<pb:KR2c0001_WYG_006-78b>
臣敞謬與機密言所不宜罪名明曰<md:KR2c0001_SBCK_006-62a>¶當填牢獄先夀僵
仆萬死有餘書奏夀得减死論¶從合浦未行自殺夀惲
之子也　夏六月竇憲出¶朔方雞鹿塞分遣副校尉閻
盤等破北單于於𥞇¶落山(事見兩匈/奴叛服)　秋九月庚申以
竇憲為大將軍¶中郎將劉尚為車騎將軍封憲武陽侯
食邑二萬¶户憲固辭封爵詔許之舊大將軍位在三公
下至¶是詔憲位次太傅下三公上長史司馬秩中二千¶
石竇氏兄弟驕縱而執金吾景尤甚奴客緹騎彊¶奪人
<pb:KR2c0001_WYG_006-79a>
財貨篡取罪人妻略婦女商賈閉塞如避冦¶讎又擅發
縁邊諸郡突騎有才力者有司莫敢舉¶奏袁安劾景擅
發邊兵驚惑吏民二千石不待符<md:KR2c0001_SBCK_006-62b>¶信而輒承景檄當伏
顯誅又奏司𨽻校尉河南尹¶阿附貴戚不舉劾請免官
案罪並寢不報駙馬都¶尉瓌獨好經書節約自修尚書
何敞上封事曰昔¶鄭武姜之幸叔叚衛莊公之寵州吁
愛而不教終¶至凶戾由是觀之愛子若此猶饑而食之
以毒適¶所以害之也伏見大將軍憲始遭大憂公卿比
<pb:KR2c0001_WYG_006-79b>
奏¶欲令典幹國事憲深執謙退固辭盛位懇懇勤勤¶言
之深至天下聞之莫不恱喜今踰年無幾大禮¶未終卒
然中改兄弟專朝憲秉三軍之重篤景緫¶宫衛之權
而虐用百姓奢侈僣偪誅戮無罪肆心¶自縱今者議論
訩訩咸謂叔叚州吁復生於漢臣<md:KR2c0001_SBCK_006-63a>¶觀公卿懐持兩端不
肯極言者以為憲等若有匪¶懈之志則已受吉甫褒申
伯之功如憲等陷於罪¶辜則自取陳平周勃順吕后之
權終不以憲等吉¶凶為憂也臣敞區區誠欲計䇿兩安
<pb:KR2c0001_WYG_006-80a>
絶其緜緜塞¶其㳙㳙上不欲令皇太后損文母之號陛
下有誓¶泉之譏下使憲等得長保其福祐也駙馬都尉
瓌¶比請退身願抑家權可與參謀聴順其意誠宗廟¶至
計竇氏之福時濟南王康尊貴驕甚憲乃白出¶敞為濟
南太傅康有違失敞輒諌爭康雖不能從¶然素敬重敞
無所嫌牾焉¶
二年六月詔封竇憲為冠軍侯篤為郾侯瓌為夏<md:KR2c0001_SBCK_006-63b>¶陽侯
憲獨不受封
<pb:KR2c0001_WYG_006-80b>
三年春二月竇憲遣左校尉耿䕫等破北單于於¶金㣲
山(事見両匈/奴叛服)
竇憲既立大功威名益盛以¶耿䕫任尚等為𤓰牙鄧疊
郭璜為心腹班固傳毅¶之徒典文章刺史守令多出其
門競賦歛吏民共¶為賂遺司徒袁安司空任隗舉奏諸
二千石并所¶連及貶秩免官者四十餘人竇氏大恨但
安隗素¶行髙亦未有以害之尚書僕射樂恢刺舉無所
囬¶避憲等疾之恢上疏曰陛下富於春秋纂承大業¶諸
<pb:KR2c0001_WYG_006-81a>
舅不宜幹正王室以示天下之私方今之宜上¶以義自
制下以謙自引四舅可長保爵土之榮皇<md:KR2c0001_SBCK_006-64a>¶太后永無慙
負宗廟之憂誠䇿之上者也書奏不¶省恢稱疾乞骸骨
歸長陵憲風厲州郡迫脅恢飲¶藥死於是朝臣震慴望
風承㫖無敢違者袁安以¶天子㓜弱外戚擅權毎朝㑹
進見及與公卿言國¶家事未嘗不喑鳴流涕自天子及
大臣皆恃頼之¶　冬十月詔竇憲與車駕㑹長安憲至
尚書以下¶議欲拜之伏稱萬嵗尚書韓稜正色曰夫上
<pb:KR2c0001_WYG_006-81b>
交不¶謟下交不黷禮無人臣稱萬嵗之制議者皆慙而¶
止尚書左丞王龍私奏記上牛酒於憲稜舉奏龍¶論為
城旦　竇憲請遣使立北單于弟右谷蠡王¶於除鞬為
單于袁安上封事爭之後上竟從憲䇿<md:KR2c0001_SBCK_006-64b>¶(事見兩匈/¶奴叛服)
四年　初廬江周榮辟袁安府安舉奏竇景及爭¶立北
單于事皆榮所具草竇氏客太尉掾徐齮深¶惡之脅榮
曰子為袁公腹心之謀排奏竇氏竇氏¶悍士刺客滿城
中謹備之矣榮曰榮江淮孤生得¶備宰士縱為竇氏所
<pb:KR2c0001_WYG_006-82a>
害誠所甘心因敕妻子若卒¶遇飛禍無得殯斂冀以區
區腐身覺悟朝廷　夏¶四月丙辰竇憲還至京師　六
月戊戍朔日有食¶之丁鴻上疏曰昔諸吕握權統嗣幾
移哀平之末¶廟不血食故雖有周公之親而無其徳不
得行其¶埶也今大將軍雖欲敕身自約不敢僣差然而
天<md:KR2c0001_SBCK_006-65a>¶下逺近皆惶怖承㫖刺史二千石初除謁辭求通¶待
報雖奉符璽受臺敕不敢便去乆者至數十日¶背王室
向私門此乃上威損下權盛也人道悖於¶下效騐見於
<pb:KR2c0001_WYG_006-82b>
天雖有𨼆謀神照其情垂象見戒以¶告人君禁㣲則易
救末者難人莫不忽於㣲細以¶致其大恩不忍誨義不
忍割去事之徵未然之明¶鏡也夫天不可以不剛不剛
則三光不明王不可¶以不彊不彊則宰牧從横宜因大
變改政匡失以¶塞天意　竇氏父子兄弟並為卿校充
滿朝廷穣¶侯鄧疊疊弟歩兵校尉磊及母元憲女壻射
聲校¶尉郭舉舉父長樂少府璜共相交結元舉並出入<md:KR2c0001_SBCK_006-65b>¶禁中舉得幸太后遂共圗為殺害帝隂知其謀是¶時憲
<pb:KR2c0001_WYG_006-83a>
兄弟專權帝與内外臣僚莫由親接所與居¶者閹宦而
已帝以朝臣上下莫不附憲獨中常侍¶鈎盾令鄭衆
謹敏有心幾不事豪黨遂與衆定議¶誅憲以憲在外慮
其為亂忍而未發㑹憲與鄧疊¶皆還京師時清河王慶
恩遇尤渥常入省宿止帝¶將發其謀欲得外戚傳懼左
右不敢使令慶私從¶千乗王求夜獨内之又令慶傳語
鄭衆求索故事¶庚申帝幸北宫詔執金吾五校尉勒兵
屯衛南北¶宫閉城門收捕郭璜郭舉鄧疊鄧磊皆下獄
<pb:KR2c0001_WYG_006-83b>
死遣¶謁者僕射收憲大將軍印綬更封為冠軍侯與篤<md:KR2c0001_SBCK_006-66a>¶景瓌皆就國帝以太后故不欲名誅憲為選嚴能¶相督
察之憲篤景到國皆迫令自殺初河南尹張¶酺數以正
灋䋲治竇景及竇氏敗酺上疏曰方憲¶等寵貴群臣阿
附唯恐不及皆言憲受顧命之託¶懐伊吕之忠至乃復
比鄧夫人於文毋今嚴威既¶行皆言當死不復顧其前
後考折厥𠂻臣伏見夏¶陽侯瓌毎存忠善前與臣言常
有盡節之心檢敕¶賔客未嘗犯灋臣聞王政骨肉之刑
<pb:KR2c0001_WYG_006-84a>
有三宥之義¶過厚不過薄今議者欲為瓌選嚴能相恐
其迫切¶必不完免宜裁加貸宥以崇厚德帝感其言由
是¶瓌獨得全竇氏宗族賔客以憲為官者皆免歸故<md:KR2c0001_SBCK_006-66b>¶郡
初班固奴嘗醉罵洛陽令种兢兢因逮考竇氏¶賔客收
捕固死獄中　初竇憲納妻天下郡國皆¶有禮慶漢中
郡亦當遣吏户曹李郃諌曰竇將軍¶椒房之親不修德
禮而專權驕恣危亡之禍可翹¶足而待願明府一心王
室勿與交通太守固遣之¶郃不能止請求自行許之郃
<pb:KR2c0001_WYG_006-84b>
遂所在遲留以觀其¶變行至扶風而憲就國凡交通者
皆坐免官漢中¶太守獨不與焉¶
　　　西域歸附¶
漢光武建武五年　元帝之世莎車王延嘗為侍¶子京
師慕樂中國及王莽之亂匈奴略有西域唯<md:KR2c0001_SBCK_006-67a>¶延不肯附
属常敕諸子當世奉漢家不可負也延¶卒子康立康率
傍國拒匈奴擁衛故都䕶吏士妻¶子千餘口檄書河西
問中國動静竇融乃承制立¶康為漢莎車建功懐徳王
<pb:KR2c0001_WYG_006-85a>
西域大都尉五十五國¶皆属焉¶
九年秋八月莎車王康卒弟賢立¶
十四年冬莎車王賢鄯善王安皆遣使奉獻西域¶苦匈
奴重歛皆願屬漢復置都䕶上以中國新定¶不許¶
十七年莎車王賢復遣使奉獻請都䕶帝賜賢西¶域都
䕶印綬及車旗黄金錦繡敦煌太守裴遵上<md:KR2c0001_SBCK_006-67b>¶言夷狄不
可假以大權又令諸國失望詔書收還¶都䕶印綬更賜
賢以漢大將軍印綬其使不肯易¶遵迫奪之賢由是始
<pb:KR2c0001_WYG_006-85b>
恨而猶詐稱大都䕶移書諸¶國諸國悉服屬焉¶
二十一年莎車王賢浸以驕横欲兼并西域數攻¶諸國
重求賦稅諸國愁懼車師前王鄯善焉耆等¶十八國俱
遣子入侍獻其珍寳及得見皆流涕稽¶首願得都䕶帝
以中國初定北邊未服皆還其侍¶子厚賞賜之諸國聞
都䕶不出而侍子皆還大憂¶恐乃與敦煌太守檄願留
侍子以示莎車言侍子¶見留都䕶尋出冀且息其兵裴
遵以狀聞帝許之<md:KR2c0001_SBCK_006-68a>¶
<pb:KR2c0001_WYG_006-86a>
二十二年西域諸國侍子乆留敦煌皆愁思亡歸¶莎車
王賢知都䕶不至擊破鄯善攻殺龜兹王鄯¶善王安上
書願復遣子入侍更請都䕶都䕶不出¶誠迫於匈奴帝
報曰今使者大兵未能得出如諸¶國力不從心東西南
北自在也於是鄯善車師復¶附匈奴
班固論曰孝武之世圖制匈奴患其兼¶從西國結黨南羌乃
表河曲列四郡開玉門通西¶域以斷匃奴右臂隔絶南羌月
氏單于失援由是¶逺遁而幕南無王庭遭値文景𤣥黙養民
<pb:KR2c0001_WYG_006-86b>
五世財¶力有餘士馬彊盛故能睹犀布瑇瑁則建珠厓
七¶郡感蒟醤竹杖則開牂柯越嶲聞天馬蒲陶則通<md:KR2c0001_SBCK_006-68b>¶大
宛安息自是殊方異物四面而至於是開苑囿¶廣宫室
盛帷帳美服玩設酒池肉林以饗四夷之¶客作魚龍角
抵之戯以觀視之及賂遺贈送萬里¶相奉師旅之費不
可勝計至於用度不足乃𣙜酒¶酤筦塩鐡鑄白金造皮
幣筭至車船租及六畜民¶力屈財用竭因之以凶年㓂
盗並起道路不通直¶指之使始出衣繡杖斧斷斬於郡
<pb:KR2c0001_WYG_006-87a>
國然後勝之是¶以末年遂棄輪臺之地而下哀痛之詔
豈非仁聖¶之所悔哉且通西域近有龍堆逺則葱嶺身
熱頭¶痛懸度之阨淮南杜欽揚雄之論皆以為此天地¶
所以界别區域絶外内也西域諸國各有君長兵<md:KR2c0001_SBCK_006-69a>¶衆分
弱無所統一雖屬匈奴不相親附匈奴能得¶其馬畜旃
罽而不能統率與之進退與漢隔絶道¶里又逺得之不
為益棄之不為損盛德在我無取¶於彼故自建武以來
西域思漢威德咸樂内屬數¶遣使置質于漢願請都䕶
<pb:KR2c0001_WYG_006-87b>
聖上逺覧古今因時之¶宜辭而未許雖大禹之序西戎
周公之譲白雉太¶宗之郤走馬義兼之矣¶
明帝永平三年冬十月莎車王賢以兵威逼奪于¶窴大
宛媯塞王國使其將守之于窴人殺其將軍¶德立大人
休莫霸為王賢率諸國兵數萬擊之大¶為休莫霸所敗
脫身走還休莫霸進圍莎車中流<md:KR2c0001_SBCK_006-69b>¶矢死于窴人復立其
兄子廣德為王廣德使其弟¶仁攻賢廣德父先拘在莎
車賢乃歸其父以女妻¶之與之和親
<pb:KR2c0001_WYG_006-88a>
四年冬十月于窴王廣德將諸國兵三萬人攻莎¶車誘
莎車王賢殺之并其國匈奴發諸國兵圍于¶窴廣德請
降匈奴立賢質子不居徴為莎車王廣¶德又攻殺之更
立其弟齊黎為莎車王¶
十六年奉車都尉竇固之伐北匈奴也使假司馬¶班超
與從事郭恂俱使西域超行到鄯善鄯善王¶廣奉超禮
敬甚備後忽更踈懈超謂其官屬曰寧¶覺廣禮意薄乎
官属曰胡人不能常乆無它故也<md:KR2c0001_SBCK_006-70a>¶超曰此必有北虜使
<pb:KR2c0001_WYG_006-88b>
來狐疑未知所從故也明者¶暏未萌况已著邪乃召侍
胡詐之曰匈奴使來數¶日今安在乎侍胡惶恐曰到已
三日去此三十里¶超乃閉侍胡悉㑹其吏士三十六人
與共飲酒酣¶因激怒之曰卿曹與我俱在絶域今虜使
到裁數¶日而王廣禮敬即廢如令鄯善收吾屬送匈奴
骸¶骨長為豺狼食矣為之奈何官屬皆曰今在危亡¶之
地死生從司馬超曰不入虎穴不得虎子當今¶之計獨
有因夜以火攻虜使彼不知我多少必大¶震怖可殄盡
<pb:KR2c0001_WYG_006-89a>
也㓕此虜則鄯善破膽功成事立矣¶衆曰當與從事議
之超怒曰吉凶决於今日從事<md:KR2c0001_SBCK_006-70b>¶文俗吏聞此必恐而謀
泄死無所名非壯士也衆¶曰善初夜超遂將吏士往犇
虜營㑹天大風超令¶十人持鼓藏虜舍後約曰見火然
皆當鳴鼓大呼¶餘人悉持兵弩夾門而伏超乃順風縱
火前後鼓¶噪虜衆驚亂超手格殺三人吏兵斬其使及
從士¶三十餘級餘衆百許人悉燒死明日乃還告郭恂¶
恂大驚既而色動超知其意舉手曰掾雖不行班¶超何
<pb:KR2c0001_WYG_006-89b>
心獨擅之乎恂乃恱超於是召鄯善王廣以¶虜使首示
之一國震怖超告以漢威德自今以後¶勿復與北虜通
廣叩頭願属漢無二心遂納子為¶質還白竇固固大喜
具上超功效并求更選使使<md:KR2c0001_SBCK_006-71a>¶西域帝曰吏如班超何故
不遣而更選乎今以超¶為軍司馬令遂前功固復使超
使于窴欲益其兵¶超願但將夲所從三十六人曰于窴
國大而逺今¶將數百人無益於彊如有不虞多益為累
耳是時¶于窴王廣德雄張南道而匈奴遣使監䕶其國
<pb:KR2c0001_WYG_006-90a>
超¶既至于窴廣德禮意甚踈且其俗信巫巫言神怒¶何
故欲向漢漢使有騧馬急求取以祠我廣德乃¶遣國相
私來比就超請馬超密知其狀報許之而¶令巫自來取
馬有頃巫至超即斬其首收私來比¶鞭笞數百以巫首
送廣德因責譲之廣德素聞超¶在鄯善誅㓕虜使大惶
恐即殺匈奴使者而降超<md:KR2c0001_SBCK_006-71b>¶重賜其王以下因鎮撫焉於
是諸國皆遣子入侍¶西域與漢絶六十五載至是乃復
通焉超彪之子¶也
<pb:KR2c0001_WYG_006-90b>
十七年　初龜兹王建為匈奴所立倚恃虜威據¶有北
道攻殺疏勒王立其臣兠題為疏勒王班超¶從間道至
疏勒去兠題所居槃槖城九十里逆遣¶吏田慮先往降
之敕慮曰兠題夲非疏勒種國人¶必不用命若不即降
便可執之慮既到兠題見慮¶輕弱殊無降意慮因其無
備遂前刼縳兠題左右¶出其不意皆驚懼犇走慮馳報
超超即赴之悉召¶疏勒將吏說以龜兹無道之狀因立
其故王兄子<md:KR2c0001_SBCK_006-72a>¶忠為王國人大恱超問忠及官屬當殺兠
<pb:KR2c0001_WYG_006-91a>
題邪生¶遣之邪咸曰當殺之超曰殺之無益於事當令
龜¶兹知漢威德遂觧遣之　冬十一月遣奉車都尉¶竇
固駙馬都尉耿秉騎都尉劉張出敦煌昆侖塞¶擊西域
秉張皆去符傳以属固合兵萬四千騎擊¶破白山虜於
蒲類海上遂進擊車師車師前王即¶後王之子也其廷
相去五百餘里固以後王道逺¶山谷深士卒寒苦欲攻
前王秉以為先赴後王并¶力根夲則前王自服固計未
决秉奮身而起曰請¶行前乃上馬引兵北入衆軍不得
<pb:KR2c0001_WYG_006-91b>
已並進斬首數¶千級後王安得震怖走出門迎秉脫㡌
抱馬足降<md:KR2c0001_SBCK_006-72b>¶秉將以詣固其前王亦歸命遂定車師而還¶
十八年春二月詔竇固等罷兵還京師　十一月¶焉耆
龜兹攻没都䕶陳睦(事見兩匈/¶奴叛服)
章帝建初元年三月詔徴還班超超將發還疏勒¶舉國
憂恐其都尉黎弇曰漢使棄我我必復為龜¶兹所㓕耳
誠不忍見漢使去因以刀自剄超還至¶于窴王侯以下
皆號泣曰依漢使如父母誠不可¶去互抱超馬脚不得
<pb:KR2c0001_WYG_006-92a>
行超亦欲遂其夲志乃更還¶疏勒疏勒兩城已降龜兹
而與尉頭連兵超捕斬¶反者擊破尉頭殺六百餘人疏
勒復安¶
三年閏四月西域假司馬班超率疏勒康居于窴<md:KR2c0001_SBCK_006-73a>¶拘彌
兵一萬人攻姑墨石城破之斬首七百級¶
五年夏五月班超欲遂平西域上疏請兵曰臣竊¶見先
帝欲開西域故北擊匈奴西使外國鄯善于¶寘即時向
化今拘彌莎車䟽勒月氏烏孫康居復¶願歸附欲共并力
<pb:KR2c0001_WYG_006-92b>
破㓕龜兹平通漢道若得龜兹¶則西域未服者百分之
一耳前世議者皆曰取三¶十六國號為斷匈奴右臂今
西域諸國自日之所¶入莫不向化大小欣欣貢奉不絶
唯焉耆龜兹獨¶未服從臣前與官屬三十六人奉使絶
域備遭艱¶戹自孤守疏勒於今五載胡夷情數臣頗識
之問¶其城郭小大皆言倚漢與依天等以是效之則葱<md:KR2c0001_SBCK_006-73b>¶領可通龜兹可伐今宜拜龜兹侍子白霸為其國¶王以
歩騎數百送之與諸國連兵嵗月之間龜兹¶可禽以夷
<pb:KR2c0001_WYG_006-93a>
狄攻夷狄計之善者也臣見莎車疏勒¶田地肥廣草牧
饒衍不比敦煌鄯善間也兵可不¶費中國而糧食自足
且姑墨温宿二王特為龜兹¶所置既非其種更相厭苦
其埶必有降者若二國¶來降則龜兹自破願下臣章參
考行事誠有萬分¶死復何恨臣超區區特蒙神靈竊
冀未便僵仆目¶見西域平定陛下舉萬年之觴薦勲祖
廟布大喜¶於天下書奏帝知其功可成議欲給兵平陵
徐幹¶上疏願奮身佐超帝以幹為假司馬將弛刑及義<md:KR2c0001_SBCK_006-74a>¶
<pb:KR2c0001_WYG_006-93b>
從千人就超先是莎車以為漢兵不出遂降於龜¶兹而
疏勒都尉番辰亦叛㑹徐幹適至超遂與幹¶擊番辰大
破之斬首千餘級欲進攻龜兹以烏孫¶兵彊宜因其力
乃上言烏孫大國控弦十萬故武¶帝妻以公主至孝宣
帝卒得其用今可遣使招慰¶與共合力帝納之¶
八年冬十二月帝拜班超為將兵長史以徐幹為¶軍司
馬别遣衛候李邑䕶送烏孫使者邑到于窴¶值龜兹攻
疏勒恐懼不敢前因上書陳西域之功¶不可成又盛毁
<pb:KR2c0001_WYG_006-94a>
超擁愛妻抱愛子安樂外國無内¶顧心超聞之歎曰身
非曽參而有三至之䜛恐見<md:KR2c0001_SBCK_006-74b>¶疑於當時矣遂去其妻帝
知超忠乃切責邑曰縱¶超擁愛妻抱愛子思歸之士千
餘人何能盡與超¶同心乎令邑詣超受節度¶
元和元年十二月帝復遣假司馬和恭等將兵八¶百人
詣班超超因發疏勒于窴兵擊莎車莎車以¶賂誘疏勒
王忠忠遂反從之西保烏即城超乃更¶立其府丞成大
為疏勒王悉發其不反者以攻忠¶使人説康居王執忠
<pb:KR2c0001_WYG_006-94b>
以歸其國烏即城遂降¶
三年九月疏勒王忠從康居王借兵還據損中遣¶使詐
降於班超超知其姦而偽許之忠從輕騎奔¶超超斬之
因擊破其衆南道遂通<md:KR2c0001_SBCK_006-75a>¶章和元年班超發于窴諸國兵共二萬五千人擊¶莎車
龜兹王發温宿姑墨尉頭兵合五萬人救之¶超召將校
及于窴王議曰今兵少不敵其計莫若¶各散去于窴從
是而東長史亦於此西歸可湏夜¶鼓聲而發隂緩所得
<pb:KR2c0001_WYG_006-95a>
生口龜兹王聞之大喜自以¶萬騎於西界遮超温宿王
將八千騎於東界徼于¶窴超知二虜已出密召諸部勒
兵鷄鳴馳赴莎車¶營胡大驚亂犇走追斬五千餘級莎
車遂降龜兹¶等因各退散自是威震西域¶
和帝永元二年夏五月月氏求尚公主班超拒還¶其使
由是怨恨遣其副王謝將兵七萬攻超超衆<md:KR2c0001_SBCK_006-75b>¶少皆大恐
超譬軍士曰月氏兵雖多然數千里踰¶葱領來非有運
輸何足憂也但當收榖堅守彼饑¶窮自降不過數十日
<pb:KR2c0001_WYG_006-95b>
决矣謝遂前攻超不下又鈔¶掠無所得超度其糧將盡
必從龜兹求食乃遣兵¶數百於東界要之謝果遣騎齎
金銀珠玉以賂龜¶兹超伏兵遮擊盡殺之持其使首以
示謝謝大驚¶即遣使請罪願得生歸超縱遣之月氏由
是大震¶嵗奉貢獻¶
三年冬十月龜兹姑墨温宿諸國皆降十二月復¶置西
域都䕶騎都尉戊巳校尉官以班超為都䕶¶徐幹為長
史拜龜兹侍子白霸為龜兹王遣司馬<md:KR2c0001_SBCK_006-76a>¶姚光送之超與
<pb:KR2c0001_WYG_006-96a>
光共脅龜兹廢其王尤利多而立¶白霸使光將尤利多
還詣京師超居龜兹它乾城¶徐幹屯疏勒唯焉耆危湏
尉犂以前没都䕶猶懐¶二心其餘悉定¶
六年秋七月西域都䕶班超發龜兹鄯善等八國¶兵合
七萬餘人討焉耆到其城下誘焉耆王廣尉¶犂王汎等
於陳睦故城斬之傳首京師因縱兵鈔¶掠斬首五千餘
級獲生口萬五千人更立焉耆左¶侯元孟為焉耆王超
留焉耆半嵗慰撫之於是西¶域五十餘國悉納質内属
<pb:KR2c0001_WYG_006-96b>
至于海濵四萬里外皆¶重譯貢獻<md:KR2c0001_SBCK_006-76b>¶九年十二月西域都䕶定逺侯班超遣掾甘英使¶大秦
條支窮西海皆前世所不至莫不備其風土¶傳其珍恠
焉¶
十四年秋七月班超乆在絶域年老思土上書乞¶歸曰
臣不敢望到酒泉郡但願生入玉門闗謹遣¶子勇隨安
息獻物入塞及臣生在令勇目見中土¶朝廷乆之未報
超妹曹大家上書曰蠻夷之性悖¶逆侮老而超旦暮入
<pb:KR2c0001_WYG_006-97a>
地乆不見代恐開姦宄之源¶生逆亂之心而卿大夫咸
懐一切莫肯逺慮如有¶卒暴超之氣力不能從心便為
上損國家累世之¶功下棄忠臣竭力之用誠可痛也故
超萬里歸誠<md:KR2c0001_SBCK_006-77a>¶自陳苦急延頸踰望三年於今未䝉省録
妾竊聞¶古者十五受兵六十還之亦有休息不任職也
故¶妾敢觸死為超求哀匄超餘年一得生還復見闕¶廷
使國家無勞逺之慮西域無倉卒之憂超得長¶䝉文王
𦵏骨之恩子方哀老之恵帝感其言乃徴¶超還八月超
<pb:KR2c0001_WYG_006-97b>
至洛陽拜為射聲校尉九月卒超之¶被徴以戊巳校尉
任尚代為都䕶尚謂超曰君侯¶在外國三十餘年而小
人猥承君後任重慮淺冝¶有以誨之超曰年老失智君
數當大位豈班超所¶能及哉必不得已願進愚言塞外
吏士本非孝子¶順孫皆以罪過徙補邊屯而蠻夷懐鳥
獸之心難<md:KR2c0001_SBCK_006-77b>¶飬易敗今君性嚴急水清無大魚察政不得
下和¶宜蕩佚簡易寛小過總大綱而已超去後尚私謂¶
所親曰我以班君當有竒䇿今所言平平耳尚後¶竟失
<pb:KR2c0001_WYG_006-98a>
邊和如超所言¶
殤帝延平元年九月詔以北地梁慬為西域副校¶尉慬
行至河西㑹西域諸國反攻都䕶任尚於疏¶勒尚上書
求救詔慬將河西四郡羗胡五千騎馳¶赴之慬未至而
尚已得觧詔徴尚還以騎都尉叚¶禧為都䕶西域長史
趙博為騎都尉禧博守它乾¶城城小梁慬以為不可固
乃譎説龜兹王白覇欲¶入共保其城白覇許之吏民固
諫白覇不聴慬既<md:KR2c0001_SBCK_006-78a>¶入遣將急迎叚禧趙博合軍八九千
<pb:KR2c0001_WYG_006-98b>
人龜兹吏民¶並叛其王而與温宿姑墨數萬兵反共圍
城慬等¶出戰大破之連兵數月胡衆敗走乗勝追擊凡
斬¶首萬餘級獲生口數千人龜兹乃定¶
安帝永初元年五月西域都䕶叚禧等雖保龜兹¶而道
路阻塞檄書不通公卿議者以為西域阻逺¶數有背叛
吏士屯田其費無已六月壬戍罷西域¶都䕶遣騎都尉
王𢎞發關中兵迎禧及梁慬趙博¶伊吾盧桞中屯田吏
士而還
<pb:KR2c0001_WYG_006-99a>
元初六年　初西域諸國既絶於漢北匃奴復以¶兵威
役屬之與共為邊宼敦煌太守曹宗患之乃<md:KR2c0001_SBCK_006-78b>¶上遣行長
史索班將千餘人屯伊吾以招撫之於¶是車師前王及
鄯善王復來降¶
永寧元年春三月北匈奴率車師後王軍就共殺¶後部
司馬及敦煌長史索班等遂擊走其前王略¶有北道鄯
善逼急求救於曹宗宗因此請出兵五¶千人擊匈奴以
報索班之耻因復取西域公卿多¶以宜閉玉門關絶西
<pb:KR2c0001_WYG_006-99b>
域　大后聞軍司馬班勇有¶父風召詣朝堂問之勇上
議曰昔孝武皇帝患匈¶奴彊盛於是開通西域論者以
為奪匈奴府藏斷¶其右臂光武中興未遑外事故匈奴
負彊驅率諸¶國及至永平再攻燉煌河西諸郡城門晝
閉孝明<md:KR2c0001_SBCK_006-79a>¶皇帝深惟廟䇿乃命虎臣出征西域故匈奴逺
遁¶邊境得安及至永元莫不内屬㑹間者羌亂西域¶復
絶北虜遂遣責諸國備其逋租髙其價直嚴以¶期㑹鄯
善車師皆懐憤怨思樂事漢其路無從前¶所以時有叛
<pb:KR2c0001_WYG_006-100a>
者皆由牧養失宜還為其害故也今¶曹宗徒恥於前負
欲報雪匈奴而不尋出兵故事¶未度當時之宜也夫要
功荒外萬無一成若兵連¶禍結悔無所及况今府藏未
充師無後繼是示弱¶於逺夷暴短於海内臣愚以為不
可許也舊敦煌¶郡有營兵三百人今宜復之復置護西
域副校尉¶居於敦煌如永元故事又宜遣西域長史將
五百<md:KR2c0001_SBCK_006-79b>¶人屯樓蘭西當焉蓍龜兹徑路南彊鄯善于寘心¶膽
北扞匈奴東近敦煌如此誠便尚書復問勇利¶害云何
<pb:KR2c0001_WYG_006-100b>
勇對曰昔永平之末始通西域初遣中郎¶將居敦煌後置
副校尉於車師既為胡虜節度又禁¶漢人不得有所侵擾
故外夷歸心匈奴畏威今鄯¶善王尤還漢人外孫若匈
奴得志則尤還必死此¶等雖同鳥獸亦知避害若出屯
樓蘭足以招附其¶心愚以為便長樂衛尉鐔顯廷尉綦
毋參司𨽻校¶尉崔據難曰朝廷前所以棄西域者以其
無益於¶中國而費難供也令車師已屬匈奴鄯善不得
保¶信一旦反覆班將能保北虜不為邉害乎勇對曰<md:KR2c0001_SBCK_006-80a>¶今
<pb:KR2c0001_WYG_006-101a>
中國置州牧者以禁郡縣姦猾盜賊也若州牧¶能保盜
賊不犯者臣亦願以要斬保匈奴之不為¶邉害也今通
西域則虜埶必弱虜埶弱則為患微¶矣孰與歸其府藏
續其斷臂哉今置校尉以扞撫¶西域設長吏以招懐諸
國若棄而不立則西域望¶絶望絶之後屈就北虜緣邉之郡
將受困害恐河¶西城門必湏復有晝閉之儆矣今不廓
開朝廷之¶徳而拘屯戍之費若此北虜遂熾豈安邉
久長之¶䇿哉太尉屬毛軫難曰今若置校尉則西域絡
<pb:KR2c0001_WYG_006-101b>
繹¶遣使求索無厭與之則費難供不與則失其心一¶旦
為匈奴所廹當復求救則為役大矣勇對曰令<md:KR2c0001_SBCK_006-80b>¶設以西
域歸匈奴而使其恩徳大漢不為鈔盗則¶可矣如其不
然則因西域租入之饒兵馬之衆以¶擾動縁邉是為富
仇雔之財增暴夷之埶也置校¶尉者宣威布徳以繫諸
國内向之心以疑匈奴覬¶覦之情而無費財耗國之慮
也且西域之人無他¶求索其來入者不過禀食而已今
若拒絶埶歸北¶屬夷虜并力以㓂并涼則中國之費不
<pb:KR2c0001_WYG_006-102a>
止十億置¶之誠便於是從勇議復敦煌郡營兵三百人
置西¶域副校尉居敦煌雖復覊縻西域然亦未能出屯¶
其後匈奴果數與車師共入為㓂鈔河西大被其害¶
延光二年北匈奴連與車師入㓂河西議者欲復<md:KR2c0001_SBCK_006-81a>¶閉玉
門陽關以絶其患敦煌太守張璫上書曰臣¶在京師亦
以為西域宜棄今親踐其土地乃知棄¶西域則河西不
能自存謹陳西域三䇿北虜呼衍¶王常展轉蒲類秦海
之間専制西城共為㓂鈔今¶以酒泉屬國吏士二千餘
<pb:KR2c0001_WYG_006-102b>
人集昆侖塞先擊呼衍¶王絶其根本因發鄯善兵五千
人脅車師後部此¶上計也若不能出兵可置軍司馬將
士五百人四¶郡供其黎牛榖食出據柳中此中計也如
又不能¶則宜棄交河城收鄯善等悉使入塞此下計也
朝¶廷下其議陳忠上疏曰西域内附日久區區東望¶扣
關者數矣此其不樂匈奴慕漢之效也今北虜<md:KR2c0001_SBCK_006-81b>¶已破車
師埶必南攻鄯善棄而不救則諸國從矣¶若然則虜財
賄益增膽埶益殖威臨南𦍑與之交¶通如此河西四郡
<pb:KR2c0001_WYG_006-103a>
危矣河西既危不可不救則百¶倍之役興不訾之費發
矣議者但念西域絶逺䘏¶之煩費不見孝武苦心勤勞
之意也方今敦煌孤¶厄逺來告急復不輔助内無以慰
勞吏民外無以¶威示百蠻蹙國滅土非良計也臣以為
敦煌冝置¶校尉按舊増四郡屯兵以西撫諸國帝納之
於是¶復以班勇為西域長史將兵五百人出屯桞中¶
三年春正月班勇至樓蘭以鄯善歸附特加三綬¶而龜
兹王白英猶自疑未下勇開以恩信白英乃<md:KR2c0001_SBCK_006-82a>¶率姑墨温
<pb:KR2c0001_WYG_006-103b>
宿自縳詣勇因發其兵歩騎萬餘人到¶車師前王庭擊
走匈奴伊蠡王於伊和谷收得前¶部五千餘人於是前
部始復開通罷屯田桞中¶
四年秋七月西域長史班勇發敦煌張掖酒泉六¶千騎
及鄯善疏勒車師前部兵擊後部王軍就大¶破之獲首
虜八千餘人生得軍就及匈奴持節使¶者將至索班沒
處斬之傳首京師¶
順帝永建元年冬十月班勇更立車師後部故王¶子加
<pb:KR2c0001_WYG_006-104a>
特奴為王勇又使别校誅斬東且彌王亦更¶立其種人
為王於是車師六國悉平勇遂發諸國¶兵擊匈奴呼衍
王亡走其衆二萬餘人皆降生得<md:KR2c0001_SBCK_006-82b>¶单于從兄勇使加特
奴手斬之以結車師匈奴之¶隙北單于自將萬餘騎入
後部至今且谷勇使假¶司馬曹俊救之單于引去俊追
斬其貴人骨都侯¶於是呼衍王遂徙居枯梧河上是後
車師無復虜¶跡¶
二年六月西域城郭諸國皆服於漢唯焉耆王元¶孟未
<pb:KR2c0001_WYG_006-104b>
降班勇奏請攻之於是遣敦煌太守張朗將¶河西四郡
兵三千人配勇因發諸國兵四萬餘人¶分為兩道擊之
勇從南道朗從北道約期俱至焉¶耆而朗先有罪欲徼
功自贖遂先期至爵離關遣¶司馬將兵前戰獲首虜二
千餘人元孟懼誅逆遣<md:KR2c0001_SBCK_006-83a>¶使乞降張朗徑入焉耆受降而還
朗得免誅勇以¶後期徴下獄免¶
　
　通鑑紀事夲末卷六<md:KR2c0001_SBCK_006-83b>¶下
