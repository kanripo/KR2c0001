# -*- mode: mandoku-view -*-
#+TITLE: 通鑑紀事本末
#+DATE: 2015-09-23 10:03:05
#+PROPERTY: LASTPB  <md:KR2c0001_SBCK_007-1a>
#+PROPERTY: JUAN 8


<md:KR2c0001_SBCK_008-1a>¶
<pb:KR2c0001_WYG_008-1a>
欽定四庫全書
　通鑑紀事本末卷八¶上
　　　　　　　　　　　　　宋　袁樞　撰
　　宦官亡漢(黨銅之禍/)　(董卓之亂/)¶
漢和帝永元四年竇憲兄弟專權帝以朝臣上下¶莫不
附憲獨中常侍鈎盾令鄭衆不事豪黨遂與¶定議誅憲
(事見竇/氏專恣)鄭衆遷大長秋帝策勲班賞衆¶每辭多受少帝
由是賢之常與之議論政事宦官¶用權自此始矣
<pb:KR2c0001_WYG_008-1b>
十四年　初封大長秋鄭衆為鄛鄉侯¶
安帝永初元年秋九月庚午太尉徐防以災異冦¶賊䇿免
辛未司空尹勤以水雨漂流䇿免仲長統¶昌言曰光武
皇帝愠數世之失權忿彊臣之竊命<md:KR2c0001_SBCK_008-1b>¶矯枉過直政不任
下雖置三公事歸臺閣自此以¶来三公之職備員而已
然政有不治猶加譴責而¶權移外蹙之家寵被近習之
豎親其黨類用其私¶人内充京師外布列郡顛倒賢愚
貿易選舉疲駑¶守境貪殘牧民撓擾百姓忿怒四夷招
<pb:KR2c0001_WYG_008-2a>
致乖叛亂¶離斯瘼怨氣並作隂陽失和三光虧缺乖異
數至¶蟲螟食稼水旱為灾此皆戚宦之臣所致然也反¶
以䇿讓三公至於死免乃足為呌呼蒼天號咷泣¶血者
矣昔文帝之扵鄧通可謂至愛而猶展申屠¶嘉之志夫
見任如此則何患於左右小臣哉至如¶近世外戚宦豎
請託不行意氣不滿立能陷人扵<md:KR2c0001_SBCK_008-2a>¶不測之禍惡可得彈
正者哉　大長秋鄭衆中常¶侍蔡倫等皆秉勢豫政周
章數進直言太后不能¶用
<pb:KR2c0001_WYG_008-2b>
建光元年帝以江京嘗迎帝於邸封為都鄉侯李¶閏為
雍鄉侯閏京與中常侍樊豐黄門令劉安鈎¶盾令陳達
等扇動内外競為侈虐司徒楊震上疏¶不省¶
延光二年中常侍樊豐等更相扇動傾揺朝廷楊¶震上
疏不聽¶
三年樊豐等見楊震連諫不從無所顧忌震復上¶疏豐
等惶怖遂共譛震收震太尉印綬遣歸本郡<md:KR2c0001_SBCK_008-2b>¶震飲酖而
卒　秋八月江京樊豐等廢太子保為¶濟陰王
<pb:KR2c0001_WYG_008-3a>
四年北鄉侯即位有司奏樊豐等互作威福皆下¶獄死¶
冬十月中常侍孫程等迎濟陰王即皇帝位(五事並見/佞倖¶廢立)¶
順帝陽嘉二年夏六月丁丑洛陽宣徳亭地拆長¶八十
五文帝引公卿所舉敦樸之士使之對䇿及¶特問以當
世之敝為政所宜李固對曰詔書所以¶禁侍中尚書中
臣子弟不得為吏察孝亷者以其¶秉威權容請託故也
而中常侍在日月之側聲勢<md:KR2c0001_SBCK_008-3a>¶振天下子弟祿任曾無限
極雖外託謙黙不干州¶郡而謟偽之徒望風進舉今可
<pb:KR2c0001_WYG_008-3b>
為設常禁同之中¶臣昔館陶公主為子求郎明帝不許
賜錢千萬所¶以輕厚賜重薄位者為官人失才害及百
姓也竊¶聞長水司馬武宣開陽城門候羊廸等無它功
徳¶初拜便真此雖小失而漸壞舊章先聖法度所宜¶堅
守故政教一跌百年不復詩云上帝板板下民¶卒癉刺
周王變祖法度故使下民將盡病也今陛¶下之有尚書
猶天之有北斗也斗為天喉舌尚書¶亦為陛下喉舌斗
斟酌元氣運乎四時尚書出納¶王命賦政四海權尊勢
<pb:KR2c0001_WYG_008-4a>
重責之所歸若不平心灾<md:KR2c0001_SBCK_008-3b>¶𤯝必至誠宜審擇其人以毗
聖政今與陛下共天¶下者外則公卿尚書内則常侍黄
門辟猶一門之¶内一家之事安則共其福慶危則通其
禍敗刺史¶二千石外統職事内受法則夫表曲者景必
邪源¶清者流必潔猶叩樹本百枝皆動也由此言之本¶
朝號令豈可蹉跌天下之紀綱當今之急務也夫¶人君
之有政猶水之有隄防隄防完全雖遭雨水¶霖潦不能
為變政教一立蹔遭凶年不足為憂誠¶令隄防穿漏萬
<pb:KR2c0001_WYG_008-4b>
夫同力不能復救政教一壊賢智¶馳騖不能復還今隄防
雖堅漸有孔穴譬之一人¶之身本朝者心腹也州郡者
四支也心腹痛則四<md:KR2c0001_SBCK_008-4a>¶支不舉故臣之所憂在心腹之疾
非四支之患也¶茍堅隄防務政教先安心腹整理本朝
雖有冦賊¶水旱之變不足介意也誠令隄防壞漏心腹
有疾¶雖無水旱之灾天下固可以憂矣又宜罷退宦官¶
去其權重裁置常侍二人方直有徳者省事左右¶小黄
門五人才智閒雅者給事殿中如此則論者¶厭塞升平
<pb:KR2c0001_WYG_008-5a>
可致也上覽衆對以李固為第一諸常¶侍叩頭謝罪朝
廷肅然以固為議郎宦者疾之詐¶為飛章以陷其罪事
從中下大司農南郡黄尚等¶請之於梁商僕射黄瓊復
救明其事久乃得釋出¶為洛令固棄官歸漢中<md:KR2c0001_SBCK_008-4b>¶四年春二月初聽中官得以養子襲爵初帝之復¶位宦
官之力也由是有寵參與政事御史張綱上¶書曰竊尋
文明二帝徳化尤盛中官常侍不過兩¶人近倖賞賜裁
滿數金惜費重民故家給人足而¶頃者以来無功小人
<pb:KR2c0001_WYG_008-5b>
皆有官爵非愛民重器承天¶順道者也書奏不省¶
永和元年十二月以前司空王龔為太尉龔疾宦¶官專
權上書極言其狀諸黄門使客誣奏龔罪上¶命龔亟自
實李固奏記於梁商曰王公以堅貞之¶操横為讒佞所
誣衆人聞知莫不歎慄夫三公尊¶重無詰理訴寃之義
纎微感㮣輒引分决是以舊<md:KR2c0001_SBCK_008-5a>¶典不有大罪不至重問王
公卒有它變則朝廷獲¶害賢之名羣臣無救䕶之節矣
語曰善人在患饑¶不及餐斯其時也商即言之於帝事
<pb:KR2c0001_WYG_008-6a>
乃得釋¶
二年冬十月丁卯京師地震太尉王龔以中常侍¶張昉
等專弄國權欲奏誅之宗親有以楊震行事¶諫之者龔
乃止¶
三年梁商以曹節等用事遣子冀不疑與交友¶
桓帝建和元年秋七月詔封中常侍劉廣等皆為¶列侯
杜喬諫之書奏不省　宦者唐衡左悺等共¶譖杜喬與
李固以帝不堪奉漢祀帝怨之後梁冀¶誣李固杜喬與
<pb:KR2c0001_WYG_008-6b>
妖賊劉文等交通皆收繫死獄中<md:KR2c0001_SBCK_008-5b>¶(三事並見/¶梁氏之變)
永興元年秋七月郡國三十二蝗河水溢百姓饑¶窮流
亡者數十萬户冀州尤甚詔以侍御史朱穆¶為冀州刺
史冀部令長聞穆濟河解印綬去者四¶十餘人及到奏
劾諸郡貪汚者有至自殺或死獄¶中宦者趙忠䘮父歸
𦵏安平僭為玉匣穆下郡案¶驗吏畏其嚴遂發墓剖棺
陳尸出之帝聞大怒徵¶穆詣廷尉輸作左校大學書生
潁川劉陶等數千¶人詣闕上書訟穆曰伏見弛刑徒朱
<pb:KR2c0001_WYG_008-7a>
穆處公憂國¶拜州之日志清姦惡誠以常侍貴寵父兄
子弟布¶在州郡競為虎狼噬食小民故穆張理天綱補
綴<md:KR2c0001_SBCK_008-6a>¶漏目羅取殘禍以塞天意由是内官咸共恚疾謗¶讟
煩興讒隙仍作極其刑讁輸作左校天下有識¶皆以穆
同勤禹稷而被共鯀之戾若死者有知則¶唐帝怒於崇
山重華忿於蒼墓矣當今中官近習¶竊持國柄手握王
爵口含天憲運賞則使餓𨽻富¶於季孫呼噏則令伊顔
化為桀跖而穆獨亢然不¶顧身害非惡榮而好辱惡生
<pb:KR2c0001_WYG_008-7b>
而好死也徒感王綱¶之不攝懼天綱之久失故竭心懷
憂為上深計臣¶願黥首擊趾代穆校作帝覽其奏乃赦
之¶
永夀元年春二月司𨽻冀州饑人相食太學生劉¶陶上
疏陳事曰夫天之與帝帝之與民猶頭之與<md:KR2c0001_SBCK_008-6b>¶足相須而
行也陛下目不視鳴條之事耳不聞檀¶車之聲天灾不
有痛於肌膚震食不即損於聖體¶故蔑三光之謬輕上
天之怒伏念髙祖之起始自¶布衣合散扶傷克成帝業
<pb:KR2c0001_WYG_008-8a>
勤亦至矣流福遺祚至¶於陛下陛下既不能增明烈考
之軌而忽髙祖之¶勤妄假利器委授國柄使羣醜刑𨽻
芟刈小民虎¶豹窟於麑場豺狼乳於春囿貨殖者為窮
寃之魂¶貧餒者作饑寒之鬼死者悲於窀穸生者戚於
朝¶野是愚臣所為咨嗟長懐歎息者也且秦之將亡¶正
諫者誅諛進者賞嘉言結於忠舌國命出於讒¶口擅閻
樂於咸陽授趙高以車府權去已而不知<md:KR2c0001_SBCK_008-7a>¶威離身而不
顧古今一揆成敗同勢願陛下逺覽¶彊秦之傾近察哀
<pb:KR2c0001_WYG_008-8b>
平之變得失昭然禍福可見臣¶又聞危非仁不扶亂非
智不救竊見故冀州刺史¶南陽朱穆前烏桓校尉臣同
郡李膺皆履正清平¶貞高絶俗斯實中興之良佐國家
之柱臣也宜還¶本朝夾輔王室臣敢吐不時之義於諱
言之朝猶¶冰霜見日必至消滅臣始悲天下之可悲今
天下¶亦悲臣之愚惑也書奏不省¶
延熹二年秋七月帝召小黄門史唐衡中常侍單¶超小
黄門史左悺中常侍徐璜黄門令具瑗等五¶人共定議
<pb:KR2c0001_WYG_008-9a>
誅梁冀(事見梁/氏之變)　八月詔賞誅梁冀之<md:KR2c0001_SBCK_008-7b>¶功封單超徐璜
具瑗左悺唐衡皆為縣侯超食二¶萬户璜等各萬餘户
世謂之五侯仍以悺衡為中¶常侍又封尚書令尹勲等
七人皆為亭侯帝既¶誅梁冀故舊恩私多受封爵追贈
皇后父鄧香為¶車騎將軍封安陽侯更封后母宣為昆
陽君兄子¶康秉皆為列侯宗族皆列校郎將賞賜以巨
萬計¶中常侍侯覽上縑五千匹帝賜爵關内侯又託以¶
與議誅冀進封高鄉侯又封小黄門劉普趙忠等¶八人
<pb:KR2c0001_WYG_008-9b>
為鄉侯自是權埶專歸宦官矣五侯尤貪縱¶傾動内外
時灾異數見白馬令甘陵李雲露布上¶書移副三府曰
梁冀雖恃權専擅虐流天下今以<md:KR2c0001_SBCK_008-8a>¶罪行誅猶召家臣搤
殺之耳而猥封謀臣萬户以¶上高祖聞之得無見非西
北列將得無解體孔子¶曰帝者諦也今官位錯亂小人
謟進財貨公行政¶化日損尺一拜用不經御省是帝欲
不諦乎帝得¶奏震恐下有司逮雲詔尚書都䕶劔㦸送
黄門北¶寺獄使中常侍管霸與御史廷尉雜考之時𢎞
<pb:KR2c0001_WYG_008-10a>
農¶五官掾杜衆傷雲以忠諫獲罪上書願與雲同日¶死
帝愈怒遂并下廷尉大鴻臚陳蕃上疏曰李雲¶所言雖
不識禁忌干上逆㫖其意歸於忠國而已¶昔高祖忍周
昌不諱之諫成帝赦朱雲腰領之誅¶今日殺雲臣恐剖
心之譏復議於世矣太常楊秉<md:KR2c0001_SBCK_008-8b>¶雒陽市長沐茂郎中上
官資並上䟽請雲帝恚甚¶有司奏以為大不敬詔切責
蕃秉免歸田里茂資¶貶秩二等時帝在濯龍池管霸奏
雲等事霸跪言¶曰李雲野澤愚儒杜衆郡中小吏出於
<pb:KR2c0001_WYG_008-10b>
狂戇不足¶加罪常謂霸曰帝欲不諦是何等語而常侍
欲原¶之邪顧使小黄門可其奏雲衆皆死獄中於是嬖¶
寵益横太尉瓊自度力不能制乃稱疾不起上疏¶曰陛
下即位以来未有勝政諸梁秉權豎宦充朝¶李固杜喬
既以忠言横見殘滅而李雲杜衆復以¶直道繼踵受誅
海内傷懼益以怨結朝野之人以¶忠為諱尚書周永素
事梁冀假其威勢見冀將衰<md:KR2c0001_SBCK_008-9a>¶乃陽毁示忠遂因姦計亦
取封侯又黄門挾邪羣¶輩相黨自冀興盛腹背相親朝
<pb:KR2c0001_WYG_008-11a>
夕圖謀共構姦軌¶臨冀黨誅無可設巧復記其惡以
要爵賞陛下不¶加清徵審别真偽復與忠臣並時顯封
使朱紫共¶色粉墨雜揉所謂抵金玉於沙礫碎珪璧於
泥塗¶四方聞之莫不憤歎臣世荷國恩身輕位重敢以¶
垂絶之日陳不諱之言書奏不納冬十月中常¶侍單超
疾病壬寅以超為車騎將軍　是時封賞¶踰制内寵猥
盛陳蕃上疏曰夫諸侯上象四七藩¶屏上國高祖之約
非功臣不侯而聞追録河南尹¶鄧萬世父遵之微功更
<pb:KR2c0001_WYG_008-11b>
爵尚書令黄雋先人之絶<md:KR2c0001_SBCK_008-9b>¶封近習以非義授邑左右以
無功傳賞至乃一門¶之内侯者數人故緯象失度陰陽
謬序臣知封事¶已行言之無及誠欲陛下從是而止又
采女數千¶食肉衣綺脂油粉黛不可貲計鄙諺言盗不
過五¶女門以女貧家也今後宫之女豈不貧國乎帝頗¶
采其言為出官女五百餘人但賜雋爵關内侯而¶封萬
世南鄉侯帝從容問侍中陳留爰延朕何如¶主也對曰
陛下為漢中主帝曰何以言之對曰尚¶書令陳蕃任事
<pb:KR2c0001_WYG_008-12a>
則治中常侍黄門與政則亂是以¶知陛下可與為善可
與為非帝曰昔朱雲廷折欄¶檻今侍中面稱朕違敬聞
闕矣拜五官中郎將<md:KR2c0001_SBCK_008-10a>¶三年春正月丙午新豐侯單超卒賜東園袐器棺¶中玉
具及𦵏發五營騎士將作大匠起冢塋其後¶四侯轉横
天下為之語曰左回天具獨坐徐卧虎¶唐雨墮皆競起
第宅以華侈相尚其僕從皆乘牛¶車而從列騎兄弟姻
戚宰州臨郡辜較百姓與盗¶無異虐徧天下民不堪命
<pb:KR2c0001_WYG_008-12b>
故多為盗賊焉中常侍¶侯覽小黄門段珪皆有田業近
濟北界僕從賓客¶劫掠行旅濟北相滕延一切收捕殺
數十人陳尸¶路衢覽珪以事訴帝延坐徵詣廷尉免左
悺兄勝¶為河東太守皮氏長京兆趙岐恥之即日棄官
西¶歸唐衡兄玹為京兆尹素與岐有隙收岐家屬宗<md:KR2c0001_SBCK_008-10b>¶親
陷以重灋盡殺之岐逃難四方靡所不歴自匿¶姓名賣
餅北海市中安丘孫嵩見而異之載與俱¶歸藏於複壁
中及諸唐死遇赦乃敢出
<pb:KR2c0001_WYG_008-13a>
六年十二月以衛尉周景為司空景榮之孫也時¶宦官
方熾景與太尉楊秉上言内外吏職多非其¶人舊典中
臣子弟不得居位秉埶而今枝葉賓客¶布列職署或年
少庸人典據守宰上下忿患四方¶愁毒可遵用舊章退
貪殘塞灾謗請下司𨽻校尉¶中二千石城門五營校尉
北軍中候各實覈所部¶應當斥罷自以狀言三府兼察
有遺漏續上帝從¶之於是秉條奏牧守青州刺史羊亮
等五十餘人<md:KR2c0001_SBCK_008-11a>¶或死或免天下莫不肅然　尚書朱穆疾
<pb:KR2c0001_WYG_008-13b>
宦官恣¶横上疏曰按漢故事中常侍參選士人建武以
後¶乃悉用宦者自延平以来浸益貴盛假貂璫之飾¶處
常伯之任天朝政事一更其手權傾海内寵貴¶無極子
弟親戚並荷榮任放濫驕溢莫能禁禦窮¶破天下空竭
小民愚臣以為可悉罷省遵復往初¶更選海内清淳之
士明達國體者以補其處即兆¶庶黎萌䝉被聖化矣帝
不納後穆因進見復口陳¶曰臣聞漢家舊典置侍中中
常侍各一人省尚書¶事黄門侍郎一人傳發書奏皆用
<pb:KR2c0001_WYG_008-14a>
姓族自和熹太¶后以女主稱制不接公卿乃以閹人為
常侍小黄<md:KR2c0001_SBCK_008-11b>¶門通命兩宫自此以來權傾人主窮困天下
宜皆¶罷遣博選耆儒宿徳與參政事帝怒不應穆伏不¶
肯起左右傳出良久乃趨而去自此中官數因事¶稱詔
詆毁之穆素剛不得意居無幾憤懣發疽卒¶
七年十二月中常侍汝陽侯唐衡武原侯徐璜皆¶卒¶
八年春中常侍侯覽兄參為益州刺史殘暴貪婪¶累臧
億計太尉楊秉奏檻車徵參參於道自殺閲¶其車重三
<pb:KR2c0001_WYG_008-14b>
百餘兩皆金銀錦帛秉因奏曰臣案舊¶典宦官本在給
使省闥司昬守夜而今猥受過寵¶執政操權附㑹者因
公褒舉違忤者求事中傷居<md:KR2c0001_SBCK_008-12a>¶法王公富擬國家飲食極
肴膳僕妾盈紈素中常¶侍侯覽弟參貪殘元惡自取禍
滅覽顧知釁重必¶有自疑之意臣愚以為不宜復見親
近昔懿公刑¶邴&KR2540;之父奪閻職之妻而使二人參乘卒
有竹中¶之難覽宜急屏斥投畀有虎若斯之人非恩所
宥¶請免官送歸本郡書奏尚書召對秉掾屬詰之曰¶設
<pb:KR2c0001_WYG_008-15a>
官分職各有司存三公統外御史察内今越奏¶近官經
典漢制何所依據其開公具對秉使對曰¶春秋傳曰除
君之惡惟力是視鄧通懈慢申屠嘉¶召通詰責文帝從
而請之漢世故事三公之職無¶所不統尚書不能詰帝
不得已竟免覽官司𨽻校<md:KR2c0001_SBCK_008-12b>¶尉韓縯因奏左悺罪惡及其
兄太僕南鄉侯稱請¶託州郡聚斂為姦賓客放縱侵犯
吏民悺稱皆自¶殺縯又奏中常侍具瑗兄沛相恭臧罪
徵詣廷尉¶瑗詣獄謝上還東武侯印綬詔貶為都鄉侯
<pb:KR2c0001_WYG_008-15b>
超及¶璜衡襲封者並降為鄉侯子弟分封者悉奪爵土¶
劉普等貶為關内侯尹勲等亦皆奪爵　三月宛¶陵大
姓羊元羣罷北海郡臧汙狼藉郡舍溷軒有¶竒巧亦載
之以歸河南尹李膺表按其罪元羣行¶賂宦官膺竟反
坐單超弟遷為山陽太守以罪繫¶獄廷尉馮緄考致其
死中官相黨共飛章誣緄以¶罪中常侍蘇康管霸固天
下良田美業州郡不敢<md:KR2c0001_SBCK_008-13a>¶詰大司農劉祐移書所在依科
品没入之帝大怒¶與膺緄俱輸作左校　夏五月丙戌
<pb:KR2c0001_WYG_008-16a>
太尉楊秉薨¶秉為人清白寡欲嘗稱我有三不惑酒色
財也秉¶既没所舉賢良廣陵劉瑜乃至京師上書言中
官¶不當比肩裂土競立𦙍嗣繼體傳爵又嬖女充積¶冗
食空宫傷生費國又第舍增多窮極竒巧掘山¶攻石促
以嚴刑州郡官府各自考事姦情賕賂皆¶為吏餌民愁
鬰結起入賊黨官輒興兵誅討其罪¶貧困之民或有賣
其首級以要酬賞父兄相代殘¶身妻孥相視分裂又陛
下好微行近習之家私幸¶宦者之舍賓客市買熏灼道
<pb:KR2c0001_WYG_008-16b>
路因此暴縱無所不<md:KR2c0001_SBCK_008-13b>¶容惟陛下開廣諫道博觀前古逺
佞邪之人放鄭¶衛之聲則政致和平徳感祥風矣詔特
召瑜問灾¶咎之徵執政者欲令瑜依違其辭乃更䇿以
他事¶瑜復悉心對八千餘言有切於前拜為議郎　十¶
一月太尉陳蕃言李膺馮緄劉祐之枉請加原¶宥升之
爵任言及覆誠辭懇切以至流涕帝不¶聽應奉上疏曰夫
忠賢武將國之心膂竊見左校¶弛刑徒馮緄劉祐李膺
等誅舉邪臣肆之以灋陛¶下既不聽察而猥受譖訴遂
<pb:KR2c0001_WYG_008-17a>
令忠臣同愆元惡自¶春迄冬不䝉降恕遐邇觀聽為之
歎息夫立政之¶要記功忘失是以武帝捨安國於徒中
宣帝徵張<md:KR2c0001_SBCK_008-14a>¶敞於亡命緄前討蠻荆均吉甫之功祐數臨
督司¶有不吐茹之節膺著威幽并遺愛度遼今三埀蠢¶
動王旅未振乞原膺等以備不虞書奏乃悉免其¶刑久
之李膺復拜司𨽻校尉時小黄門張讓弟朔¶為野王令
貪殘無道畏膺威嚴逃還京師匿於兄¶家合柱中膺知
其狀率吏卒破柱取朔付雒陽獄¶受辭畢即殺之讓訴
<pb:KR2c0001_WYG_008-17b>
寃於帝帝召膺詰以不先請¶便加誅之意對曰昔仲尼
為魯司冦七日而誅少¶正卯今臣到官已積一旬私懼
以稽留為愆不意¶獲速疾之罪誠自知釁責死不旋踵
特乞留五日¶剋殄元惡退就鼎鑊始生之願也帝無復
言顧謂<md:KR2c0001_SBCK_008-14b>¶讓曰此汝弟之罪司𨽻何愆乃遣出自此諸黄
門¶常侍皆鞠躬屏氣休沐不敢出宫省帝怪問其故¶並
叩頭泣曰畏李校尉時朝廷日亂綱紀頺弛而¶膺獨持
風裁以聲名自高士有被其容接者名為¶登龍門云
<pb:KR2c0001_WYG_008-18a>
九年　初帝為蠡吾侯受學於甘陵周福及即位¶擢福
為尚書時同郡河南尹房植有名當朝鄉人¶為之謡曰
天下䂓矩房伯武因師獲印周仲進二¶家賓客互相譏
揣遂各樹朋徒漸成尤隙由是甘¶陵有南北部黨人之
議自此始矣汝南太守宗資¶以范滂為功曹南陽太守
成瑨以岑晊為功曹皆<md:KR2c0001_SBCK_008-15a>¶委心聽任使之襃善糾違肅清
朝府滂尤剛勁疾¶惡如讎滂甥李頌素無行中常侍唐
衡以屬資資¶用為吏滂寢而不召資遷怒捶書佐朱零
<pb:KR2c0001_WYG_008-18b>
零仰曰¶范滂清裁今日寧受笞而死滂不可違資乃止
郡¶中中人以下莫不怨之於是二郡為謡曰汝南太¶守
范孟博南陽宗資主畫諾南陽太守岑公孝𢎞¶農成瑨
但坐嘯太學諸生三萬餘人郭泰及頴川¶賈彪為其冠
與李膺陳蕃王暢更相襃重學中語¶曰天下模楷李元
禮不畏彊禦陳仲舉天下俊秀¶王叔茂於是中外承風
競以臧否相尚自公卿以¶下莫不畏其貶議屣履到門
宛有富賈張汎者與<md:KR2c0001_SBCK_008-15b>¶後宫有親又善雕鏤玩好之物頗
<pb:KR2c0001_WYG_008-19a>
以賂遺中官以¶此得顯位用埶縱横岑晊與賊曹史張
牧勸成瑨¶收捕汎等既而遇赦瑨竟誅之并收其宗族
賓客¶殺二百餘人後乃奏聞小黄門晉陽趙津貪横放¶恣
為一縣巨患太原太守平原劉瓆使郡吏王允¶討捕亦
於赦後殺之於是中常侍侯覽使張汎妻¶上書訟寃宦
官因縁譖訴瑨瓆帝大怒徵瑨瓆皆¶下獄有司承㫖奏
瑨瓆罪當棄市山陽太守翟超¶以郡人張儉為東都督
郵侯覽家在防東殘暴百¶姓覽䘮母還家大起塋冢儉
<pb:KR2c0001_WYG_008-19b>
舉奏覽罪而覽伺候¶遮&KR0914;章竟不上儉遂破覽冢宅籍
没資財具奏其<md:KR2c0001_SBCK_008-16a>¶狀復不得御徐璜兄子宣為下邳令暴
虐尤甚嘗¶求故汝南太守李暠女不能得遂將吏卒至暠
家¶載其女歸戯射殺之東海相汝南黄浮聞之收宣¶家
屬無少長悉考之掾史以下固争之浮曰徐宣國¶賊今
日殺之明日坐死足以瞑目矣即案宣罪棄¶市暴其尸
於是宦官訴寃於帝帝大怒超浮並坐¶髠鉗輸作右校
太尉陳蕃司空劉茂共諫請瑨瓆¶超浮等罪帝不悦有
<pb:KR2c0001_WYG_008-20a>
司劾奏之茂不敢復言蕃乃¶獨上疏曰今冦賊在外四
支之疾内政不理心腹¶之患臣寢不能寐食不能飽實
憂左右日親忠言¶日疎内患漸積外難方深陛下超從
列侯繼承天<md:KR2c0001_SBCK_008-16b>¶位小家畜産百萬之資子孫尚恥愧失其
先業况¶乃産兼天下受之先帝而欲懈怠以自輕忽乎
誠¶不愛己不當念先帝得之勤苦耶前梁氏五侯毒¶徧
海内天啓聖意收而戮之天下之議冀當小平¶明鑒未
逺覆車如昨而近習之權復相扇結小黄¶門趙津大猾
<pb:KR2c0001_WYG_008-20b>
張汎等肆行貪虐姦媚左右前太原¶太守劉瓆南陽太
守成瑨糾而戮之雖言赦後不¶當誅殺原其誠心在乎
去惡至於陛下有何悁悁¶而小人道長熒惑聖聽遂使
天威為之發怒必加¶刑讁已為過甚况乃重罰令伏歐
刀乎又前山陽¶太守翟超東海相黄浮奉公不撓疾惡
如讎超没<md:KR2c0001_SBCK_008-17a>¶侯覽財物浮誅徐宣之罪並蒙刑坐不逢赦
恕覽¶之從横没財已幸宣犯釁過死有餘辜昔丞相申¶
屠嘉召責鄧通雒陽令董宣折辱公主而文帝從¶而請
<pb:KR2c0001_WYG_008-21a>
之光武加以重賞未聞二臣有専命之誅而¶今左右羣
豎惡傷黨類妄相交構致此刑譴聞臣¶是言當復
嗁訴陛下深宜割塞近習與政之源引¶納尚書朝省之
士簡練清高斥黜佞邪如是天和¶於上地洽於下休徴
符瑞豈逺乎哉帝不納宦官¶由此疾蕃彌甚選舉奏議
輒以中詔譴郤長史已¶下多至抵罪猶以蕃名臣不敢
加害平原襄楷詣¶闕上疏曰臣聞皇天不言以文象設
教臣竊見太<md:KR2c0001_SBCK_008-17b>¶微天廷五帝之坐而金火罰星揚光其中
<pb:KR2c0001_WYG_008-21b>
於占天¶子凶又俱入房心法無繼嗣前年冬大寒殺鳥
獸¶魚鼈城傍竹栢之葉有傷枯者臣聞於師曰栢¶傷竹
枯不出三年天子當之今自春夏以来連有¶霜雹及大
雨靁電臣作威作福刑罰急刻之所感¶也太原太守劉
瓆南陽太守成瑨志除姦邪其所¶誅剪皆合人望而陛
下受閹豎之譖乃逺加考逮¶三公上書乞哀瓆等不見採
察而嚴被譴讓憂國¶之任將遂杜口矣臣聞殺無罪誅
賢者禍及三世¶自陛下即位以来頻行誅罰梁冦孫鄧
<pb:KR2c0001_WYG_008-22a>
並見族滅¶其從坐者又非其數李雲上書明主所不當
諱杜<md:KR2c0001_SBCK_008-18a>¶衆乞死諒以感悟聖朝曽無赦宥而并被殘戮天¶
下之人咸知其寃漢興以来未有拒諫誅賢用刑¶太深
如今者也昔文王一妻誕至十子今宫女數¶千未聞慶
育宜修徳省刑以廣螽斯之祚案春秋¶以来及古帝王
未有河清臣以為河者諸侯位也¶清者屬陽濁者屬陰
河當濁而反清者陰欲為陽¶諸侯欲為帝也京房易傳
曰河水清天下平今天¶垂異地吐妖人癘疫三者並時
<pb:KR2c0001_WYG_008-22b>
而有河清猶春秋¶麟不當見而見孔子書之以為異也
願賜清閒極¶盡所言書奏不省十餘日復上書曰臣聞
殷紂好¶色妲己是出葉公好龍真龍游廷今黄門常侍
天<md:KR2c0001_SBCK_008-18b>¶刑之人陛下愛待兼倍常寵係嗣未兆豈不為此¶書
上即召入詔尚書問狀楷言古者本無宦官武¶帝末數
游後宫始置之耳尚書承㫖奏楷不正辭¶理而違背經
藝借假星宿造合私意誣上罔事請¶下司𨽻正楷罪法
收送雒陽獄帝以楷言雖激切¶然皆天文恒象之數故
<pb:KR2c0001_WYG_008-23a>
不誅猶司冦論刑符節令¶汝南蔡衍議郎劉瑜表救成
瑨劉瓆言甚切厲亦¶坐免官瑨瓆竟死獄中瑨瓆素剛
直有經術知名¶當時故天下惜之岑晊張牧逃竄獲免
晊之亡也¶親友競匿之賈彪獨閉門不納時人望之彪
曰傳¶言相時而動無累後人公孝以要君致釁自遺其<md:KR2c0001_SBCK_008-19a>¶咎吾已不能奮戈相待反可容隠之乎於是咸服¶其裁
正　河南張成善風角推占當赦教子殺人¶司𨽻李膺
督促收捕既而逢宥獲免膺愈懷憤疾¶竟案殺之成素
<pb:KR2c0001_WYG_008-23b>
以方伎交通宦官帝亦頗訊其占¶宦官敎成弟子牢修
上書告膺等養太學遊士交¶結諸郡生徒更相驅馳共
為部黨誹訕朝廷疑亂¶風俗於是天子震怒班下郡國
逮捕黨人布告天¶下使同忿疾案經三府太尉陳蕃卻
之曰今所案¶者皆海内人譽憂國忠公之臣此等猶將
十世宥¶也豈有罪名不章而致收掠者乎不肯平署帝
愈¶怒遂下膺等於黄門北寺獄其辭所連及太僕潁<md:KR2c0001_SBCK_008-19b>¶川
杜宻御史中丞陳翔及陳寔范滂之徒二百餘¶人或逃
<pb:KR2c0001_WYG_008-24a>
遁不獲皆懸金購募使者四出相望陳寔¶曰吾不就獄
衆無所恃乃自往請囚范滂至獄¶吏謂曰凡坐繫者皆
祭臯陶滂曰臯陶古之直臣¶知滂無罪將理之於帝如
其有罪祭之何益衆人¶由此亦止陳蕃復上書極諌帝
諱其言切託以蕃¶辟召非其人䇿免之時黨人獄所染
逮者皆天下¶名賢度遼將軍皇甫規自以西州豪桀恥
不得與¶乃自上言臣前薦故大司農張奐是附黨也又
臣¶昔論輸左校時太學生張鳳等上書訟臣是為
<pb:KR2c0001_WYG_008-24b>
黨¶人所附也臣宜坐之朝廷知而不問(張鳳等上書/事見諸羌叛)
(服/下)<md:KR2c0001_SBCK_008-20a>¶永康元年五月陳蕃既免朝臣震栗莫敢復為黨¶人言
者賈彪曰吾不西行大禍不解乃入雒陽説¶城門校尉
竇武尚書魏郡霍諝等使訟之武上疏¶曰陛下即位以
来未聞善政常侍黄門競行譎詐¶妄爵非人伏尋西京
佞臣執政終䘮天下今不慮¶前事之失復循覆車之軌
臣恐二世之難必將復¶及趙高之變不朝則夕近者姦
<pb:KR2c0001_WYG_008-25a>
臣牢修造設黨議¶遂收前司𨽻校尉李膺等逮考連及
數百人曠年¶拘録事無效驗臣惟膺等建忠抗節志經
王室此¶誠陛下稷卨伊吕之佐而虚為姦臣賊子之所
誣¶枉天下寒心海内失望惟陛下留神澄省時見理<md:KR2c0001_SBCK_008-20b>¶出
以厭人鬼喁喁之心今臺閣近臣尚書朱㝢荀¶緄劉祐
魏朗劉矩尹勲等皆國之真士朝之良佐¶尚書郎張陵
媯皓苑康楊喬邉韶戴恢等文質彬¶彬明達國典内外
之職羣才並列而陛下委任近¶習専樹饕餮外典州
<pb:KR2c0001_WYG_008-25b>
郡内幹心膂宜以次貶黜案¶罪糾罰信任忠良平决臧
否使邪正毁譽各得其¶所寶愛天官唯善是授如此咎
徵可消天應可待¶間者有嘉禾芝草黄龍之見夫瑞生
必扵嘉士福¶至實由善人在徳為瑞無徳為灾陛下所
行不合¶天意不宜稱慶書奏因以病上還城門校尉槐
里¶侯印綬霍諝亦為表請帝意稍解使中常侍王甫<md:KR2c0001_SBCK_008-21a>¶就
獄訊黨人范滂等皆三木囊頭暴於階下甫以¶次辨詰
曰卿等更相拔舉迭為脣齒其意如何滂¶曰仲尼之言
<pb:KR2c0001_WYG_008-26a>
見善如不及見惡如探湯滂欲使善¶善同其清惡惡同
其汙謂王政之所願聞不悟更¶以為黨古之修善自求多
福今之修善身陷大戮¶身死之日願埋滂於首陽山側
上不負皇天下不¶愧夷齊甫愍然為之改容乃得並解
桎梏李膺等¶又多引宦官子弟宦官懼請帝以天時宜
赦六月¶庚申赦天下改元黨人二百餘人皆歸田里書
名¶三府禁錮終身范滂往候霍諝而不謝或讓之滂¶曰
昔叔向不見祁奚吾何謝焉滂南歸汝南南陽<md:KR2c0001_SBCK_008-21b>¶士大夫
<pb:KR2c0001_WYG_008-26b>
迎之者車數千兩鄉人殷陶黄穆侍衛於¶旁應對賓客
滂謂陶等曰今子相隨是重吾禍也¶遂遁還鄉里初詔
書下舉鉤黨郡國所奏相連¶者多至百數唯平原相史
弼獨無所上詔書前後¶迫切州郡髠笞掾史從事坐傳
舎責曰詔書疾惡¶黨人㫖意懇惻青州六郡其五有黨
平原何治而¶得獨無弼曰先王疆理天下畫界分境水
土異齊¶風俗不同它郡自有平原自無胡可相比若承
望¶上司誣陷良善滛刑濫罰以逞非理則平原之人¶户
<pb:KR2c0001_WYG_008-27a>
可為黨相有死而已所不能也從事大怒即收¶郡僚職
送獄遂舉奏弼會黨禁中解弼以俸贖罪<md:KR2c0001_SBCK_008-22a>¶所脱者甚衆
竇武所薦朱㝢沛人苑康勃海人楊¶喬㑹稽人邉韶陳
留人喬容儀偉麗數上言政事¶帝愛其才貌欲妻以公
主喬固辭不聽遂閉口不¶食七日而死　十二月丁丑
帝崩于徳陽前殿城¶門校尉竇武議立嗣召侍御史河
間劉鯈問以國¶中宗室之賢者鯈稱解凟亭侯宏宏者
河間孝王¶之曾孫也祖淑父萇世封解凟亭侯武乃入
<pb:KR2c0001_WYG_008-27b>
白太¶后定䇿禁中以鯈守光祿大夫與中常侍曹節並¶
持節將中黄門虎賁羽林千人奉迎宏時年十二¶
靈帝建寧元年春正月壬午以城門校尉竇武為¶大將軍前
太尉陳蕃為太傅與武及司徒胡廣參<md:KR2c0001_SBCK_008-22b>¶録尚書事時新
遭大䘮國嗣未立諸尚書畏懼多¶託病不朝陳蕃移書
責之曰古人立節事亡如存¶今帝祚未立政事日蹙諸
君奈何委荼蓼之苦息¶偃在牀於義安乎諸尚書惶怖
皆起視事　己亥¶解凟亭侯至夏門亭使竇武持節以
<pb:KR2c0001_WYG_008-28a>
王青葢車迎¶入殿中庚子即皇帝位　六月癸巳録定
䇿功封¶竇武為聞喜侯武子機為渭陽侯兄子紹為鄠
侯¶靖為西鄉侯中常侍曹節為長安鄉侯侯者凡十¶一
人涿郡盧植上書説武曰足下之於漢朝猶旦¶奭之在
周室建立聖主四海有繫論者以為吾子¶之功於斯為
重今同宗相後披圗案牒以次建之<md:KR2c0001_SBCK_008-23a>¶亦何勲之有豈可
横叨天功以為己力乎宜辭大¶賞以全身名武不能用
植身長八尺二寸音聲如¶鐘性剛毅有大節少事馬融融
<pb:KR2c0001_WYG_008-28b>
性豪侈多列女倡¶歌舞於前植侍講積年未嘗轉盼融
以是敬之太¶后以陳蕃舊徳特封高陽鄉侯蕃上疏讓曰
臣聞¶割地之封功徳是為臣雖無素潔之行竊慕君子¶
不以其道得之不居也若夫受爵不讓掩面就之使¶皇
天振怒灾流下民於臣之身亦何所寄太后不¶許蕃固
讓章前後十上竟不受封　初竇太后之立¶也陳蕃有
力焉及臨朝政無大小皆委於蕃蕃與¶竇武同心戮心
以奬王室徵天下名賢李膺杜宻<md:KR2c0001_SBCK_008-23b>¶尹勲劉瑜等皆列於
<pb:KR2c0001_WYG_008-29a>
朝廷與共參政事於是天下¶之士莫不延頸想望太平
而帝乳母趙嬈及諸女¶尚書旦夕在太后側中常侍曹
節王甫等共相朋¶結諂事太后太后信之數出詔命有
所封拜蕃武¶疾之嘗共㑹朝堂蕃私謂武曰曹節王甫
等自先¶帝時操弄國權濁亂海内今不誅之後必難圖
武¶深然之蕃大喜以手推席而起武於是引同志尚¶書
令尹勲等共定計䇿㑹有日食之變蕃謂武曰¶昔蕭望
之困一石顯况今石顯數十輩乎蕃以八¶十之年欲為
<pb:KR2c0001_WYG_008-29b>
將軍除害今可因日食斥罷宦官以¶塞天變武乃白太
后曰故事黄門常侍但當給事<md:KR2c0001_SBCK_008-24a>¶省内門户主近署財物
耳今乃使與政事任重權¶子弟布列専為貪暴天下匈
匈正以此故宜悉誅¶廢以清朝廷太后曰漢元以來故事
世有宦官但¶當誅其有罪者豈可盡廢邪時中常侍管
霸頗有¶才略専制省内武先白收霸及中常侍蘇康等
皆¶坐死武復數白誅曹節等太后猶豫未忍故事久¶不
發蕃上疏曰今京師囂囂道路諠譁言侯覽曹¶節公乘
<pb:KR2c0001_WYG_008-30a>
昕王甫鄭颯等與趙夫人諸尚書並亂天¶下附従者升
進忤逆者中傷一朝羣臣如河中木¶耳汎汎東西耽祿
畏害陛下今不急誅此曹必生¶變亂傾危社稷其禍難
量願出臣章宣示左右并<md:KR2c0001_SBCK_008-24b>¶令天下諸姦知臣疾之太后
不納是月太白犯房¶之上將入太微侍中劉瑜素善天
官惡之上書皇¶太后曰案占書宫門當閉將相不利姦
人在主傍¶願急防之又與武蕃書以星辰錯繆不利大
臣宜¶速斷大計於是武蕃以朱㝢為司𨽻校尉劉祐為
<pb:KR2c0001_WYG_008-30b>
河南尹虞祁為雒陽令武奏免黄門令魏彪以所¶親小
黄門山冰代之使冰奏收長樂尚書鄭颯送¶北寺獄蕃
謂武曰此曹子便當收殺何復考為武¶不從令冰與尹
勲侍御史祝瑨雜考颯辭連及曹¶節王甫勲氷即奏收
節等使劉瑜内奏九月辛亥¶武出宿歸府典中書者先
以告長樂五官史朱瑀<md:KR2c0001_SBCK_008-25a>¶瑀盜發武奏罵曰中官放縱者自
可誅耳我曹何罪¶而當盡見族滅因大呼曰陳蕃竇武
奏白太后廢¶帝為大逆乃夜召素所親壯健者長樂從
<pb:KR2c0001_WYG_008-31a>
官史共¶普張亮等十七人喢血共盟謀誅武等曹節白
帝¶曰外間切切請出御徳陽前殿令帝拔劍踊躍使¶乳
母趙嬈等擁衛左右取棨信閉諸禁門召尚書¶官屬脅
以白刄使作詔板拜王甫為黄門令持節¶至北寺獄收
尹勲山冰冰疑不受詔甫格殺之并¶殺勲出鄭颯還兵
劫太后奪璽綬令中謁者守南¶宫閉門絶複道使鄭颯
等持節及侍御史謁者捕¶收武等武不受詔馳入步兵
營與其兄子步兵校<md:KR2c0001_SBCK_008-25b>¶尉紹共射殺使者召㑹北軍五校
<pb:KR2c0001_WYG_008-31b>
士數千人屯都¶亭下令軍士曰黄門常侍反盡力者封
侯重賞陳¶蕃聞難將官屬諸生八十餘人並拔刀突入
承明¶門到尚書門攘臂呼曰大將軍忠以衛國黄門反¶
逆何云竇氏不道邪王甫時出與蕃相遇適聞其¶言而
讓蕃曰先帝新棄天下山陵未成武有何功¶兄弟父子
並封三侯又設樂飲讌多取掖庭宫人¶旬日之間貲財
巨萬大臣若此為是道邪公為宰¶輔茍相阿黨復何求
賊使劍士收蕃蕃拔劍叱甫¶辭色逾厲遂執蕃送北寺
<pb:KR2c0001_WYG_008-32a>
獄黄門從官騶蹋踧蕃¶曰死老魅復能損我曹員數奪
我曹禀假不即日<md:KR2c0001_SBCK_008-26a>¶殺之時䕶匈奴中郎將張奐徵還京
師曹節等以¶奐新至不知本謀矯制以少府周靖行車
騎將軍¶加節與奐率五營士討武夜漏盡王甫將虎賁
羽¶林等合千餘人出屯朱雀掖門與奐等合已而悉¶軍
闕下與武對陳甫兵漸盛使其士大呼武軍曰¶竇武反
汝皆禁兵當宿衛官省何故隨反者乎先¶降有賞營府
素畏服中官於是武軍稍稍歸甫自¶旦至食時兵降略
<pb:KR2c0001_WYG_008-32b>
盡武紹走諸軍追圍之皆自殺¶梟首雒陽都亭收捕宗
親賓客姻屬悉誅之及侍¶中劉瑜屯騎校尉馮述皆夷
其族宦官又譖虎賁¶中郎將河間劉淑故尚書㑹稽魏
朗云與武等通<md:KR2c0001_SBCK_008-26b>¶謀皆自殺遷皇太后於南宫徙武家屬
於日南自¶公卿以下嘗為蕃武所舉者及門生故吏皆
免官¶禁錮議郎勃海巴肅始與武等同謀曹節不知¶但
坐禁錮後乃知而收之肅自載詣縣縣令見肅¶入閤解
印綬欲與俱去肅曰為人臣者有謀不敢¶隠有罪不逃
<pb:KR2c0001_WYG_008-33a>
刑既不隠其謀矣又敢逃其刑乎遂¶被誅曹節遷長樂
衛尉封育陽侯王甫遷中常侍¶黄門令如故朱瑀共普
張亮等六人皆為列侯十¶一人為關内侯於是羣小得
志士大夫皆䘮氣蕃¶友人陳留朱震收𦵏蕃尸匿其子
逸事覺繫獄合¶門桎梏震受考掠誓死不言逸由是得
免武府掾<md:KR2c0001_SBCK_008-27a>¶桂陽胡騰殯斂武尸行䘮坐以禁錮武孫輔
年二¶嵗騰詐以為己子與令史南陽張敞共匿之於零¶
陵界中亦得免張奐遷大司農以功封侯奐深病¶為曹
<pb:KR2c0001_WYG_008-33b>
節等所賣固辭不受¶
二年夏四月壬辰有青蛇見於御坐上癸巳大風¶雨雹
霹靂拔大木百餘詔公卿以下各上封事大¶司農張奐
上疏曰昔周公𦵏不如禮天乃動威今¶竇武陳蕃忠貞
未被明宥妖𤯝之来皆為此也宜¶急為改𦵏徙還家屬
其從坐禁錮一切蠲除又皇¶太后雖居南宫而恩禮不
接朝臣莫言逺近失望¶宜思大義顧復之報上深嘉奐
言以問諸常侍左<md:KR2c0001_SBCK_008-27b>¶右皆惡之帝不得自從奐又與尚書
<pb:KR2c0001_WYG_008-34a>
劉猛等共薦¶王暢李膺可參三公之選曹節等彌疾其
言遂下¶詔切責之奐等皆自囚廷尉數日乃得出並以
三¶月俸贖罪郎中東郡謝弼上封事曰臣聞惟虺惟¶蛇
女子之祥伏惟皇太后定䇿宫闥援立聖明書¶云父子
兄弟罪不相及竇氏之誅豈宜咎延太后¶幽隔空宫愁
感天心如有霧露之疾陛下當何面¶目以見天下孝和
皇帝不絶竇氏之恩前世以為¶美談禮為人後者為之
子今以桓帝為父豈得不¶以太后為母哉願陛下仰慕
<pb:KR2c0001_WYG_008-34b>
有虞蒸蒸之化俯思¶凱風慰母之念臣又聞開國承家
小人勿用今功<md:KR2c0001_SBCK_008-28a>¶臣久外未䝉爵秩阿母寵私乃享大封
大風雨雹¶亦由於兹又故太傅陳蕃勤身王室而見陷
羣邪¶一旦誅滅其為酷濫駭動天下而門生故吏並離¶
徙錮蕃身已往人百何贖宜還其家屬解除禁網¶夫台
宰重器國命所繫今之四公惟司空劉寵斷¶斷守善餘
皆素餐致冦之人必有折足覆餗之凶¶可因灾異並加
罷黜徵故司空王暢長樂少府李¶膺並居政事庶灾變
<pb:KR2c0001_WYG_008-35a>
可消國祚惟永左右惡其言¶出為廣陵府丞去官歸家
曹節從子紹為東郡太¶守以它罪收弼掠死於獄帝以
蛇妖問光禄勲楊¶賜賜上封事曰夫善不妄来灾不空
發王者心有<md:KR2c0001_SBCK_008-28b>¶所想雖未形顔色而五星以之推移陰陽
為其變¶度夫皇極不建則有龍蛇之孽詩云惟虺惟蛇
女¶子之祥惟陛下思乾剛之道别内外之宜抑皇甫¶之
權割艷妻之愛則蛇變可消福祥立應賜秉之¶子也
初李膺等雖廢錮天下士大夫皆高尚其¶道而汙穢朝
<pb:KR2c0001_WYG_008-35b>
廷希之者惟恐不及更共相標榜為¶之稱號以竇武陳
蕃劉淑為三君君者言一世之¶所宗也李膺荀翌杜宻
王暢劉祐魏朗趙典朱㝢¶為八俊俊者言人之英也郭
泰范滂尹勲巴肅及¶南陽宗慈陳留夏馥汝南蔡衍泰
山羊陟為八顧¶顧者言能以徳行引人者也張儉翟超
岑晊苑康<md:KR2c0001_SBCK_008-29a>¶及山陽劉表汝南陳翔魯國孔昱山陽檀敷
為八¶及及者言其能導人追宗者也度尚及東平張邈¶
王孝東郡劉儒泰山胡母班陳留秦周魯國蕃嚮¶東莱
<pb:KR2c0001_WYG_008-36a>
王章為八厨厨者言能以財救人者也及陳¶竇用事復
舉㧞膺等陳竇誅膺等復廢宦官疾惡¶膺等每下詔書
輒申黨人之禁侯覽怨張儉尤甚¶覽鄉人朱並素佞邪
為儉所棄承覽意指上書告¶儉與同鄉二十四人别相
署號共為部黨圖危社¶稷而儉為之魁詔刋章捕儉等
冬十月大長秋曹¶節因此諷有司奏諸鉤黨者故司空
虞放及李膺¶杜宻朱㝢荀翌翟超劉儒范滂等請下州
郡考治<md:KR2c0001_SBCK_008-29b>¶是時上年十四問節等曰何以為鉤黨對曰鉤
<pb:KR2c0001_WYG_008-36b>
黨¶者即黨人也上曰黨人何用為惡而欲誅之邪對¶曰
皆相舉羣輩欲為不軌上曰不軌欲如何對曰¶欲圖社
稷上乃可其奏或謂李膺曰可去矣對曰¶事不辭難罪
不逃刑臣之節也吾年已六十死生¶有命去將安之乃
詣詔獄考死門生故吏並被禁¶錮侍御史蜀郡景毅子
顧為膺門徒未有録牒不¶及於譴毅然然曰本謂膺賢
遣子師之豈可以漏¶脱名籍茍安而已遂自表免歸汝
南督郵吳導受¶詔捕范滂至征羌抱詔書閉傳舍伏牀
<pb:KR2c0001_WYG_008-37a>
而泣一縣¶不知所為滂聞之曰必為我也即自詣獄縣
令郭<md:KR2c0001_SBCK_008-30a>¶揖大驚出解印綬引與俱亡曰天下大矣子何為¶
在此滂曰滂死則禍塞何敢以罪累君又令老母¶流離
乎其母就與之訣滂白母曰仲博孝敬足以¶供養滂從
龍舒君歸黄泉存亡各得其所惟大人¶割不可忍之恩
勿增感戚仲博者滂弟也龍舒君¶者滂父龍舒侯相顯
也母曰汝今得與李杜齊名¶死亦何恨既有令名復求
夀考可兼得乎滂跪受¶教再拜而辭顧其子曰吾欲使
<pb:KR2c0001_WYG_008-37b>
汝為惡惡不可為¶使汝為善則我不為惡行路聞之莫
不流涕凡黨¶人死者百餘人妻子皆徙邊天下豪傑及
儒學有¶行義者宦官一切指為黨人有怨隙者因相陷
害<md:KR2c0001_SBCK_008-30b>¶睚眦之忿濫入黨中州郡承㫖或有未嘗交關亦¶離
禍毒其死徙廢禁者又六七百人郭泰聞黨人¶之死私
為之慟曰詩云人之云亡邦國殄瘁漢室¶滅矣但未知
瞻烏爰止于誰之屋耳泰雖好臧否¶人倫而不為危言
覈論故能處濁世而怨禍不及¶焉張儉亡命困迫望門
<pb:KR2c0001_WYG_008-38a>
投止莫不重其名行破家¶相容後流轉東萊止李篤家
外黄令毛欽操兵到¶門篤引欽就席曰張儉負罪亡命
篤豈得藏之若¶審在此此人名士明廷寧宜執之乎欽
因起撫篤¶曰蘧伯玉恥獨為君子足下如何専取仁義
篤曰¶今欲分之明廷載半去矣欽歎息而去篤導儉經<md:KR2c0001_SBCK_008-31a>¶北
戲子然家遂入漁陽出塞其所經歴伏重誅¶者以十數
連引收考者布徧天下宗親並皆殄滅¶郡縣為之殘破
儉與魯國孔襃有舊亡抵襃不遇¶襃弟融年十六匿之
<pb:KR2c0001_WYG_008-38b>
後事泄儉得亡走國相收襃¶融送獄未知所坐融曰保
納舍藏者融也當坐襃¶曰彼來求我非弟之過吏問其
母母曰家事任長¶妾當其辜一門争死郡縣疑不能决
乃上讞之詔¶書竟坐襃及黨禁解儉乃還鄉里後為衛
尉卒年¶八十四夏馥聞張儉亡命歎曰孽自已作空汙
良¶善一人逃死禍及萬家何以生為乃自剪鬚變形¶入
林慮山中隠姓名為冶家傭親突煙炭形貌毁<md:KR2c0001_SBCK_008-31b>¶瘁積二
三年人無知者馥弟静載縑泉追求餉之¶馥不受曰弟
<pb:KR2c0001_WYG_008-39a>
柰何載禍相餉乎黨禁未解而卒初¶中常侍張讓父死
歸𦵏潁川雖一郡畢至而名士¶無徃者讓甚恥之陳寔
獨弔焉及誅黨人讓以寔¶故多所全宥南陽何顒素與
陳蕃李膺善亦被收¶捕乃變名姓匿汝南間與袁紹為
奔走之交常私¶入雒陽從紹計議為諸名士罹黨事者
求救援設¶權計使得逃隠所全免甚衆初太尉袁湯三
子成¶逢隗成生紹逢生術逢隗皆有名稱少歴顯官時¶
中常侍袁赦以逢隗宰相家與之同姓推崇以為¶外援
<pb:KR2c0001_WYG_008-39b>
故袁氏貴寵於世富奢甚不與它公族同紹<md:KR2c0001_SBCK_008-32a>¶壯健有威
容愛士養名賓客輻輳歸之輜軿柴轂¶填接街陌術亦
以俠氣聞逢從兄子閎少有操行¶以耕學為業逢隗數
饋之無所受閎見時方險亂¶而家門富盛常對兄弟歎
曰吾先公福祚後世不¶能以徳守之而競為驕奢與亂
世争權此即晉之¶三郤矣及黨事起閎欲投迹深林以
母老不宜逺¶遁乃築土室四周於庭不為户自牗納飲
食母思¶閎時往就視母去便自掩閉兄弟妻子莫得見
<pb:KR2c0001_WYG_008-40a>
也¶濳身十八年卒於土室初范滂等非訐朝政自公¶卿
以下皆折節下之太學生争慕其風以為文學¶將興處
士復用申屠蟠獨歎曰昔戰國之世處士<md:KR2c0001_SBCK_008-32b>¶横議列國之
王至為擁篲先驅卒有坑儒燒書之¶禍今之謂矣乃絶
迹於梁碭之間因樹為屋自同¶傭人居二年滂等果罹
黨錮之禍唯蟠超然免於¶評論¶
臣光曰天下有道君子揚于王庭以正小人之罪¶而莫
敢不服天下無道君子囊括不言以避小人¶之禍而猶
<pb:KR2c0001_WYG_008-40b>
或不免黨人生昏亂之世不在其位四¶海横流而欲以
口舌救之臧否人物激濁揚清撩¶虺蛇之頭踐虎狼之
尾以至身被滛刑禍及朋友¶士類殱滅而國隨以亡不
亦悲乎夫唯郭泰既明¶且哲以保其身申屠蟠見幾而
作不俟終日卓乎<md:KR2c0001_SBCK_008-33a>¶其不可及已　十一月長樂太僕曹
節病困詔拜¶車騎將軍有頃疾瘳上印綬復為中常侍
位特進¶秩中二千石¶
四年春正月甲子帝加元服赦天下惟黨人不赦¶　帝
<pb:KR2c0001_WYG_008-41a>
以竇太后有援立之功冬十月戊子朔率羣¶臣朝太后
於南宫親饋上夀黄門令董萌因此數¶為太后訴寃帝
深納之供養資奉有加於前曹節¶王甫疾之誣萌以謗
訕永樂宫下獄死¶
熹平元年五月長樂太僕侯覽坐専權驕奢䇿收¶印綬
自殺　六月竇太后母卒於比景太后憂思¶感疾癸巳
崩於雲臺宦者積怨竇氏以衣車載太<md:KR2c0001_SBCK_008-33b>¶后尸置城南市
舍數日曹節王甫欲用貴人禮殯¶帝曰太后親立朕躬
<pb:KR2c0001_WYG_008-41b>
統承大業豈宜以貴人終乎¶於是發䘮成禮節等欲别
𦵏太后而以馮貴人配¶祔詔公卿大㑹朝堂令中常侍
趙忠監議太尉李¶咸時病扶輿而起𢷬椒自隨謂妻子
曰若皇太后¶不得配食桓帝吾不生還矣既議坐者數
百人各¶瞻望良久莫肯先言趙忠曰議當時定廷尉陳
球¶曰皇太后以盛徳良家母臨天下宜配先帝是無¶所
疑忠笑而言曰陳廷尉宜便操筆球即下議曰¶皇太后
自在椒房有聪眀母儀之徳遭時不造援¶立聖明承繼
<pb:KR2c0001_WYG_008-42a>
宗廟功烈至重先帝晏駕因遇大獄<md:KR2c0001_SBCK_008-34a>¶遷居空宫不幸早
世家雖獲罪事非太后今若别¶𦵏誠失天下之望且馮
貴人冢嘗被發掘骸骨暴¶露與賊併尸魂靈汙染且無
功於國何宜上配至¶尊忠省球議作色俛仰蚩球曰陳
廷尉建此議甚¶健球曰陳竇既寃皇太后無故幽閉臣
常痛心天¶下憤歎今日言之退而受罪宿昔之願也李
咸曰¶臣本謂宜爾誠與意合於是公卿以下皆從球議¶
曹節王甫猶争以為梁后家犯惡逆别𦵏懿陵武¶帝黜
<pb:KR2c0001_WYG_008-42b>
廢衛后而以李夫人配食今竇氏罪深豈得¶合𦵏先帝
李咸復上疏曰臣伏惟章徳竇后虐害¶恭懐安思閻后
家犯惡逆而和帝無異𦵏之議順<md:KR2c0001_SBCK_008-34b>¶朝無貶降之文至於
衛后孝武皇帝身所廢棄不¶可以為比今長樂太后尊
號在身親嘗稱制且援¶立聖明光隆皇祚太后以陛下
為子陛下豈得不¶以太后為母子無黜母臣無貶君宜
合𦵏宣陵一¶如舊制帝省奏從之秋七月甲寅𦵏桓思
皇后于¶宣陵　有人書朱雀闕言天下大亂曹節王甫
<pb:KR2c0001_WYG_008-43a>
幽¶殺太后公卿皆尸祿無忠言者詔司𨽻校尉劉猛¶逐
捕十日一㑹猛以誹書言直不肯急捕月餘主¶名不立
猛坐左轉諫議大夫以御史中丞段熲代¶之熲乃四出
逐捕及太學游生繫者千餘人節等¶又使熲以它事奏
猛論輸左校初司𨽻校尉王寓<md:KR2c0001_SBCK_008-35a>¶依倚宦官求薦於太常
張奐奐拒之寓遂陷奐以¶黨罪禁錮　渤海王悝之貶
廮陶也因中常侍王¶甫求復國許謝錢五千萬既而桓
帝遺詔復悝國¶悝知非甫功不肯還謝錢中常侍鄭颯
<pb:KR2c0001_WYG_008-43b>
中黄門董¶騰數與悝交通甫宻司察以告段熲冬十月
收颯¶送北寺獄使尚書令亷忠誣奏颯等謀迎立悝大¶
逆不道遂詔冀州刺史收悝考實追責悝令自殺¶妃妾
十一人子女七十人伎女二十四人皆死獄¶中傅相以
下悉伏誅甫等十二人皆以功封列侯¶
五年閠五月永昌太守曹鸞上書曰夫黨人者或¶耆年
淵徳或衣冠英賢皆宜股肱王室左右大猷<md:KR2c0001_SBCK_008-35b>¶者也而久
被禁錮辱在塗泥謀反大逆尚䝉赦宥¶黨人何罪獨不
<pb:KR2c0001_WYG_008-44a>
開恕乎所以灾異屢見水旱荐臻¶皆由於斯宜加沛然
以副天心帝省奏大怒即詔¶司𨽻益州檻車收鸞送槐
里獄掠殺之於是詔州¶郡更考黨人門生故吏父子兄
弟在位者悉免官¶禁錮爰及五屬¶
光和元年六月丁丑有黒氣墮帝所御温徳殿東¶庭中
長十餘丈似龍秋七月壬子青虹見玉堂後¶殿庭中詔
召光禄大夫楊賜等詣金商門問以灾¶異及消後之術
賜對曰春秋䜟曰天投蜺天下怨¶海内亂加四百之期
<pb:KR2c0001_WYG_008-44b>
亦復垂及今妾媵閹尹之徒<md:KR2c0001_SBCK_008-36a>¶共専國朝欺罔日月幸賴
皇天垂象譴告周書曰¶天子見怪則修徳諸侯見怪則
修政卿大夫見怪¶則修職士庶人見怪則修身唯陛下
斥逺佞巧之¶臣速徵鶴鳴之士斷絶尺一抑止槃游冀
上天還¶威衆變可弭議郎蔡邕對曰臣伏思諸異皆亡
國¶之怪也天於大漢殷勤不已故屢出祅變以當譴¶責
欲令人君感悟改危即安今蜺墮雞化皆婦人¶干政之
所致也前者乳母趙嬈貴重天下讒諛驕¶溢續以永樂
<pb:KR2c0001_WYG_008-45a>
門史霍玉依阻城社又為姦邪今道¶路紛紛復云有程
大人者察其風聲將為國患宜¶高為隄防明設禁令深
惟趙霍以為至戒今太尉<md:KR2c0001_SBCK_008-36b>¶張顥為玉所進光祿勲偉璋
有名貪濁又長水校¶尉趙玹屯騎校尉葢升並叨時幸
榮富優足宜念¶小人在位之咎退思引身避賢之福伏
見廷尉郭¶禧純厚老成光祿大夫橋𤣥聰達方直故太
尉劉¶寵忠實守正並宜為謀主數見訪問夫宰相大臣¶
君之四體委任責成優劣已分不宜聽納小吏雕¶琢大
<pb:KR2c0001_WYG_008-45b>
臣也又尚方工技之作鴻都篇賦之文可且¶消息以示
惟憂宰府孝亷士之高選近者以辟召¶不慎切責三公
而今並以小文超取選舉開請託¶之門違明王之典衆
心不厭莫之敢言臣願陛下¶忍而絶之思惟萬機以答
天望聖朝既自約厲左<md:KR2c0001_SBCK_008-37a>¶右近臣亦宜從化人自抑損以
塞咎戒則大道虧¶滿鬼神福謙矣夫君臣不宻上有漏
言之戒下有¶失身之禍願寢臣表無使盡忠之吏受怨
姦仇章¶奏帝覽而歎息因起更衣曹節於後竊視之悉
<pb:KR2c0001_WYG_008-46a>
宣¶語左右事遂漏露其為邕所裁黜者側目思報初¶邕
與大鴻臚劉郃素不相平叔父衛尉質又與將¶作大匠
陽球有隙球即中常侍程璜女夫也璜遂¶使人飛章言
邕質數以私事請託於郃郃不聽邕¶含隠切志欲相中
於是詔下尚書召邕詰状邕上¶書曰臣實愚戇不顧後
害陛下不念忠臣直言宜¶加掩蔽誹謗卒至便用疑怪
臣年四十有六孤特<md:KR2c0001_SBCK_008-37b>¶一身得託名忠臣死有餘榮恐陛
下於此不復聞¶至言矣於是下邕質於雒陽獄劾以仇
<pb:KR2c0001_WYG_008-46b>
怨奉公議¶害大臣大不敬棄市事奏中常侍河南吕彊
愍邕¶無罪力為伸請帝亦更思其章有詔减死一等與¶家
屬髠鉗徙朔方不得以赦令除陽球使客追路¶刺邕客
感其議皆莫為用球又賂其部主使加毒¶害所賂者反
以其情戒邕由是得免　宋皇后無¶寵後宫幸姬衆共
譖毁渤海王悝妃宋氏即后之¶姑也中常侍王甫恐后
怨之因譖后挾左道祝詛¶帝信之遂䇿收璽綬后自致
暴室以憂死父不其¶鄉侯酆及兄弟並被誅　丙子晦
<pb:KR2c0001_WYG_008-47a>
日有食之尚書<md:KR2c0001_SBCK_008-38a>¶盧植上言凡諸黨錮多非其罪可
加赦恕申宥回¶枉又宋后家屬並以無辜委骸横尸
不得斂𦵏宜¶敕收拾以安遊魂帝不省¶
二年王甫曹節等姦虐弄權扇動内外太尉段熲¶阿附
之節甫父兄子弟為卿校牧守令長者布滿¶天下所在
貪暴甫養子吉為沛相尤殘酷凡殺人¶皆磔尸車上隨
其罪目宣示屬縣夏月腐爛則以¶䋲連其骨周徧一郡
乃止見者駭懼視事五年凡¶殺萬餘人尚書令陽球常
<pb:KR2c0001_WYG_008-47b>
拊髀發憤曰若陽球作¶司𨽻此曹子安得容乎既而球
果遷司𨽻甫使門¶生於京兆界辜𣙜官財物七千餘萬
京兆尹楊彪<md:KR2c0001_SBCK_008-38b>¶發其姦言之司𨽻彪賜之子也時甫休沐
里舎熲¶以日食自劾球詣闕謝恩因奏甫熲及中常侍¶
淳于登袁赦封&KR1745;等罪辛巳悉收甫熲等送洛¶陽獄及
甫子永樂少府萌沛相吉球自臨考甫等¶五毒備極萌
先嘗為司𨽻乃謂球曰父子既當伏¶誅亦以先後之義
少以楚毒假借老父球曰爾罪¶惡無狀死不滅責乃欲
<pb:KR2c0001_WYG_008-48a>
論先後求假借邪萌乃罵¶曰爾前奉事吾父子如奴奴
敢反汝主乎今日臨¶阬相擠行自及也球使以土窒萌
口箠扑交至父¶子悉死杖下熲亦自殺乃僵磔甫屍於
夏城門¶大署牓曰賊臣王甫盡没入其財産妻子皆徙
比<md:KR2c0001_SBCK_008-39a>¶景球既誅甫欲以次表曹節等乃敕中都官從事¶曰
且先去權貴大猾乃議其餘耳公卿豪右若袁¶氏兒輩
從事自辦之何須校尉邪權門聞之莫不¶屏氣曹節等
皆不敢出沐㑹順帝虞貴人𦵏百官¶㑹䘮還曹節見磔
<pb:KR2c0001_WYG_008-48b>
甫尸道次慨然抆淚曰我曹可¶自相食何宜使犬䑛其
汁乎語諸常侍今且俱入¶勿過里舍也節直入省白帝
曰陽球故酷暴吏前¶二府奏當免官以九江微功復見
擢用愆過之人¶好為妄作不宜使在司隸以騁毒虐帝
乃徙球為¶衛尉時球出謁陵節敕尚書令召拜不得稽
留尺¶一球被召急因求見帝叩頭曰臣無清高之行横<md:KR2c0001_SBCK_008-39b>¶蒙膺犬之任前雖誅王甫段熲葢狐狸小醜未足¶宣示天
下願假臣一月必令豺狼䲭梟各服其辜¶叩頭流血殿上
<pb:KR2c0001_WYG_008-49a>
呵叱曰衛尉扞詔邪至於再三乃¶受拜於是曹節朱瑀等
權埶復盛節領尚書令郎¶中梁人審忠上書曰陛下即
位之初未能萬㡬皇¶太后念在撫育權時攝政故中常
侍蘇康管霸應¶時誅殄太傅陳蕃大將軍竇武考其黨
與志清朝¶政華容侯朱瑀知事覺露禍及其身遂興造
逆謀¶作亂王室撞蹋省闥執奪璽綬迫脅陛下聚㑹羣¶
臣離間骨肉母子之恩遂誅蕃武及尹勲等因共¶割裂
城社自相封賞父子兄弟被䝉尊榮素所親<md:KR2c0001_SBCK_008-40a>¶厚布在州
<pb:KR2c0001_WYG_008-49b>
郡或登九列或據三司不惟祿重位尊¶之責而茍營私
門多蓄財貨繕修第舍連里竟巷¶盜取御水以作漁鈎
車馬服玩擬於天家羣公卿¶士杜口吞聲莫敢有言州
牧郡守承順風㫖辟召¶選舉釋賢取愚故蟲蝗為之生
夷冦為之起天意¶憤盈積十餘年故頻嵗日食於上地
震於下所以¶譴戒人主欲令覺悟誅鉏無狀昔高宗以
雉雊之¶變故獲中興之功近者神祗啟悟陛下發赫斯
之¶怒故王甫父子應時馘截路人士女莫不稱善若¶除
<pb:KR2c0001_WYG_008-50a>
父母之讎誠怪陛下復忍孽臣之類不悉殄滅¶昔秦信
趙高以危其國吳使刑人身冓其禍今以<md:KR2c0001_SBCK_008-40b>¶不忍之恩赦
夷族之罪姦謀一成悔亦何及臣為¶郎十五年皆耳目
聞見瑀之所為誠皇天所不復¶赦願陛下留漏刻之聽
裁省臣表埽滅醜類以答¶天怒與瑀考驗有不如言願
受湯鑊之誅妻子并¶徙以絶妄言之路章寢不報中常
侍呂彊清忠奉¶公帝以衆例封為都鄉侯彊固辭不受
因上疏陳¶事曰臣聞高祖重約非功臣不侯所以重天
<pb:KR2c0001_WYG_008-50b>
爵明¶勸戒也中常侍曹節等宦官祐薄品卑人賤讒諂¶
媚主佞邪徼寵有趙高之禍未被轘裂之誅陛下¶不悟
妄授茅土開國承家小人是用又并及家人¶重金兼紫
交結邪黨下比羣佞隂陽乖刺稼穡荒<md:KR2c0001_SBCK_008-41a>¶蕪人用不康㒺不
由兹臣誠知封事已行言之無¶逮所以冒死干觸陳愚忠
者實願陛下損改既謬¶從此一止臣又聞後宫采女數
千餘人衣食之費¶日數百金比糓雖賤而户有飢色案
灋當貴而今¶更賤者由賦發繁數以解縣官寒不敢衣
<pb:KR2c0001_WYG_008-51a>
饑不敢¶食民有斯戹而莫之䘏宫女無用填積後庭天
下¶雖復盡力耕桑猶不能供又前召議郎蔡邕對問¶於
金商門邕不敢懐道迷國而切言極對毁刺貴¶臣譏呵
宦官陛下不宻其言至令宣露羣邪項領¶膏唇拭舌競
欲咀嚼造作飛條陛下回受誹謗致¶邕刑罪室家徙放
老幼流離豈不負忠臣哉今羣<md:KR2c0001_SBCK_008-41b>¶臣皆以邕為戒上畏不
測之難下懼劍客之害臣¶知朝廷不復得聞忠言矣故
太尉段熲武勇冠世¶習於邉事垂髮服戎功成皓首歴
<pb:KR2c0001_WYG_008-51b>
事二主勲烈獨¶昭陛下既已式序位登台司而為司𨽻
校尉陽球¶所見誣脅一身既斃妻子逺播天下惆悵功
臣¶失望宜徵邕更加授任反熲家屬則忠貞路開衆¶怨
以弭矣帝知其忠而不能用　上祿長和海上¶言禮從
祖兄弟别居異財恩義已輕服屬疏末而¶今黨人錮及
五族既乖典訓之文有謬經常之法¶帝覽之而悟於是
黨錮自從祖以下皆得解釋¶　初司徒劉郃兄侍中儵
與竇武同謀俱死永樂少<md:KR2c0001_SBCK_008-42a>¶府陳球説郃曰公出自宗室
<pb:KR2c0001_WYG_008-52a>
位登台鼎天下瞻望¶社稷鎮衛豈得雷同容容無違而
已今曹節等放¶縱為害而久在左右又公兄侍中受害
節等今可¶表徙衛尉陽球為司𨽻校尉以次收節等誅
之政¶出聖主天下太平可翹足而待也郃曰凶豎多耳¶
目恐事未㑹先受其禍尚書劉納曰為國棟梁傾¶危不
持焉用彼相邪郃許諾亦與陽球結謀球小¶妻程璜之
女由是節等頗得聞知乃重賂璜且脅¶之璜懼迫以球
謀告節節因共白帝曰郃與劉納¶陳球陽球交通書疏
<pb:KR2c0001_WYG_008-52b>
謀議不軌帝大怒冬十月甲¶申劉郃陳球劉納陽球皆
下獄死<md:KR2c0001_SBCK_008-42b>¶四年大長秋華容侯曹節卒中常侍趙忠領大¶長秋¶
六年春三月鉅鹿張角反以中常侍封諝徐奉等¶為内
應(事見黄/¶巾之亂)
中平元年張角之亂帝召羣臣㑹議北地太守皇¶甫嵩
以為宜解黨禁益出中藏錢西園廐馬以班¶軍士嵩䂓
之兄子也上問計於中常侍吕彊對曰¶黨錮久積人情
<pb:KR2c0001_WYG_008-53a>
怨憤若不赦宥輕與張角合謀為¶變滋大悔之無救今
請先誅左右貪濁者大赦黨¶人料簡刺史二千石能否
則盜無不平矣帝懼而¶從之壬子赦天下黨人還諸徙
者唯張角不赦是<md:KR2c0001_SBCK_008-43a>¶時中常侍趙忠張讓夏惲郭勝段珪
宋典等皆封¶侯貴寵上常言張常侍是我公趙常侍是
我母由¶是宦官無所憚畏並起第宅擬則宫室上嘗欲登¶
永安候臺宦官恐望見其居處乃使中大人尚但¶諌曰
天子不當登高登高則百姓虛散上自是不¶敢復升臺榭及
<pb:KR2c0001_WYG_008-53b>
封諝徐奉事發上詰責諸常侍曰¶汝曹常言黨人欲為
不軌皆令禁錮㦯有伏誅者¶今黨人更為國用汝曹反
與張角通為可斬未皆¶叩頭曰此王甫侯覽所為也於
是諸常侍人人求¶退各自徵還宗親子弟在州郡者趙
忠夏惲等遂¶共譖品彊云與黨人共議朝廷數讀霍光
傳彊兄<md:KR2c0001_SBCK_008-43b>¶弟所在並皆貪穢帝使中黄門持兵召彊彊聞
帝¶召怒曰吾死亂起矣丈夫欲盡忠國家豈能對獄¶吏
乎遂自殺忠惲復譖曰彊見召未知所問而就¶外自屏
<pb:KR2c0001_WYG_008-54a>
有姦明審遂收捕其宗親没入財産侍中¶河内向栩上
便宜譏刺左右張讓誣栩與張角同¶心欲為内應收送
黄門北寺獄殺之郎中中山張¶鈞上書曰竊惟張角所
以能興兵作亂萬民所以¶樂附之者其源皆由十常侍
多放父兄子弟婚親¶賓客典據州郡辜權財利侵掠百
姓百姓之寃無¶所告訴故謀議不軌聚為盗賊宜斬十
常侍懸頭¶南郊以謝百姓遣使者布告天下可不須師
旅而<md:KR2c0001_SBCK_008-44a>¶大冦自消帝以鈞章示諸常侍皆免冠徒跣頓首
<pb:KR2c0001_WYG_008-54b>
乞自致雒陽詔獄並出家財以助軍費有詔皆冠¶履視
事如故帝怒鈞曰此真狂子也十常侍固當¶有一人善
者不御史承㫖遂誣奏鈞學黄巾道收¶掠死獄中　朱
雋之擊黄巾也其䕶軍司馬北地¶傅爕上疏曰臣聞天
下之禍不由於外皆興於内¶是故虞舜先除四凶然後
用十六相明惡人不去¶則善人無由進也今張角起於
趙魏黄巾亂於六¶州此皆釁發蕭牆而禍延四海者也
臣受戎任奉¶辭伐罪始到潁川戰無不尅黄巾雖盛不
<pb:KR2c0001_WYG_008-55a>
足為廟¶堂憂也臣之所懼在於治水不自其源末流彌
增<md:KR2c0001_SBCK_008-44b>¶其廣耳陛下仁徳寛容多所不忍故閹豎弄權忠¶臣
不進誠使張角梟夷黄巾變服臣之所憂甫益¶深耳何
者夫邪正之人不宜共國亦猶冰炭不可¶同器彼知正
人之功顯而危亡之兆見皆將巧辭¶飾説共長虚偽夫
孝子疑於屢至市虎成於三夫¶若不詳察真偽忠臣將
復有杜郵之戮矣陛下宜¶思虞舜四罪之舉速行讒佞
之誅則善人思進姦¶凶自息趙忠見其疏而惡之爕擊
<pb:KR2c0001_WYG_008-55b>
黄巾功多當封¶忠譖訴之帝識爕言得不加罪竟亦不封¶
二年春二月己酉南宫雲臺災庚戌樂城門灾中¶常侍
張讓趙忠説帝斂天下田畮十錢以修宫室<md:KR2c0001_SBCK_008-45a>¶鑄銅人樂
安太守陸康上疏諌曰昔魯宣税畮而¶蝝灾自生哀公
增賦而孔子非之豈有聚奪民物¶以營無用之銅人捐
捨聖戒自蹈亡王之灋哉内¶倖譖康援引亡國以譬聖
明大不敬檻車徵詣廷¶尉侍御史劉岱表陳解釋得免
歸田里康續之孫¶也又詔發州郡材木文石部送京師
<pb:KR2c0001_WYG_008-56a>
黄門常侍輒¶令譴呵不中者因彊折賤買僅得本賈十
分之一¶因復貨之宦官復不為即受材木遂至腐積宫
室¶連年不成刺史太守復增私調百姓呼嗟又令西¶園
騶分道督趣恐動州郡多受賕賂刺史二千石¶及茂才
孝亷遷除皆責助軍修宫錢大郡至二三<md:KR2c0001_SBCK_008-45b>¶千萬餘各有
差當之官者皆先至西園諧價然後¶得去其守清者乞
不之官皆迫遣之時鉅鹿太守¶河内司馬直新除以有
清名減責三百萬直被詔¶悵然曰為民父母而反割剥
<pb:KR2c0001_WYG_008-56b>
百姓以稱時求吾不¶忍也辭疾不聽行至孟津上書極
陳當世之失即¶吞藥自殺書奏帝為暫絶修宫錢　六
月以討張¶角功封中常侍張讓等十二人為列侯　秋
七月¶皇甫嵩之討張角也過鄴見中常侍趙忠舎宅踰¶
制奏没入之又中常侍張讓私求錢五千萬嵩不¶與二
人由是奏嵩連戰無功所費者多徵嵩還收¶左車騎將
軍印綬削户六千　冬十月諌議大夫<md:KR2c0001_SBCK_008-46a>¶劉陶上言天下
前遇張角之亂後遭邉章之冦令¶西羌逆類已攻河東
<pb:KR2c0001_WYG_008-57a>
恐遂轉盛豕突上京民有百¶先退死之心而無一前鬬
生之計西冦浸前車騎¶孤危假令失利其敗不救臣自
知言數見厭而言¶不自裁者以為國安則臣䝉其慶國危
則臣亦先¶亡也謹復陳當今要急八事大較言天下大
亂皆¶由宦官宦官共讒陶曰前張角事發詔書示以威¶恩自
此以来各各改悔今者四方安静而陶疾害¶聖政専言
妖孽州郡不上陶何縁知疑陶與賊通¶情於是収陶下黄
門北寺獄掠按日急陶謂使者¶曰臣恨不與伊吕同
<pb:KR2c0001_WYG_008-57b>
疇而以三仁為輩今上殺忠<md:KR2c0001_SBCK_008-46b>¶謇之臣下有憔悴之民亦
在不久後悔何及遂閉¶氣而死前司徒陳耽為人忠正
宦官怨之亦誣陷¶死獄中　是嵗帝造萬金堂於西園
引司農金錢¶繒帛牣積堂中復藏寄小黄門常侍家錢
各數千¶萬又於河間買田宅起第觀¶
三年春二月以中常侍趙忠為車騎將軍帝使忠¶論討
黄巾之功執金吾甄舉謂忠曰傅南容前在¶東軍有功
不侯天下失望今將軍親當重任宜進¶賢理屈以副衆
<pb:KR2c0001_WYG_008-58a>
心忠納其言遣弟城門校尉延致¶殷勤於傅爕延謂爕
曰南容少答我常侍萬户侯¶不足得也爕正色拒之曰
有功不論命也傅爕豈<md:KR2c0001_SBCK_008-47a>¶求私賞哉忠愈懐恨然憚其名
不敢害出為漢陽¶太守¶
五年夏五月故太傅陳蕃子逸與術士襄楷㑹於¶冀州
刺史王芬坐楷曰天文不利宦者黄門常侍¶真族滅矣
逸喜芬曰若然者芬願驅除因與豪傑¶轉相招合上書
言黑山賊攻劫郡縣欲因以起兵¶㑹帝欲北巡河間舊
<pb:KR2c0001_WYG_008-58b>
宅芬等謀以兵徼劫誅諸常¶侍黄門因廢帝立合肥侯以
其謀告議郎曹操操¶曰夫廢立之事天下之至不祥也
古人有權成敗¶計輕重而行之者伊霍是也伊霍皆懐
至忠之誠¶據宰輔之埶因秉政之重同衆人之欲故能
計從<md:KR2c0001_SBCK_008-47b>¶事立今諸君徒見曩者之易未覩當今之難而造¶
作非常欲望必克不亦危乎芬又呼平原華歆陶¶丘洪
共定計洪欲行歆止之曰夫廢立大事伊霍¶之所難芬
性疎而不武此必無成洪乃止㑹北方¶夜半有赤氣東
<pb:KR2c0001_WYG_008-59a>
西竟天大史上言北方有陰謀不¶宜北行帝乃止敕芬
罷兵俄而徵之芬懼解印綬¶亡走至平原自殺　八月
初置西園八校尉以小¶黄門蹇碩為上軍校尉虎賁中
郎將袁紹為中軍¶校尉屯騎校尉鮑鴻為下軍校尉議
郎曹操為典¶軍校尉趙融為助軍左校尉馮芳為助軍
右校尉¶諫議大夫夏牟為左校尉淳于瓊為右校尉皆
統<md:KR2c0001_SBCK_008-48a>¶於蹇碩帝自黄巾之起留心戎事碩壯健有武略¶帝
親任之雖大將軍亦領屬焉　冬十月望氣者¶以為京
<pb:KR2c0001_WYG_008-59b>
師當有大兵兩宮流血帝欲厭之乃大發¶四方兵講武
於平樂觀下起大壇上建十二重華¶葢高十丈壇東北
為小壇復建九重華葢高九丈¶列步騎數萬人結營為
陳甲子帝親出臨軍駐大¶華葢下大將軍進駐小華葢
下帝躬擐甲介馬稱¶無上將軍行陳三匝而還以兵授
進帝問討虜校¶尉葢勲曰吾講武如是何如對曰臣聞
先王曜徳¶不觀兵今冦在逺而設近陳不足昭果毅秪
黷武¶耳帝曰善恨見君晚羣臣初無是言也勲謂袁紹<md:KR2c0001_SBCK_008-48b>¶
<pb:KR2c0001_WYG_008-60a>
曰上甚聰明但蔽於左右耳與紹謀共誅嬖倖蹇¶碩懼
出勲為京兆尹¶
六年夏四月蹇碩忌大將軍進與諸常侍共説帝¶遣進
西擊韓遂帝從之進陰知其謀奏遣袁紹收¶徐兖二州
兵須紹還而西以稽行期　初帝數失¶皇子何皇后生
子辯養於道人史子眇家號曰史¶侯王美人生子協董
太后自養之號曰董侯羣臣¶請立太子帝以辯輕佻無
威儀欲立協猶豫未决¶會疾篤屬協於蹇碩丙辰帝崩
<pb:KR2c0001_WYG_008-60b>
於嘉徳殿碩時在¶内欲先誅何進而立協使人迎進欲
與計事進即¶駕往碩司馬潘隠與進早舊迎而目之進
驚馳從<md:KR2c0001_SBCK_008-49a>¶儳道歸營引兵入屯百郡邸因稱疾不入戊午
皇¶子辯即皇帝位年十四尊皇后曰皇太后太后臨¶朝
赦天下改元為光熹封皇弟協為渤海王協年¶九嵗以
後將軍袁隗為太傅與大將軍何進參録¶尚書事進既
秉朝政忿蹇碩圖已陰規誅之袁紹¶因進親客張津勸
進悉誅諸宦官進以袁氏累世¶貴寵而紹與從弟虎賁
<pb:KR2c0001_WYG_008-61a>
中郎將術皆為豪傑所歸¶信而用之復博徵智謀之士
何顒荀攸及河南鄭¶泰等二十餘人以顒為北軍中候
攸為黄門侍郎¶泰為尚書與同腹心攸爽之從孫也蹇
碩疑不自¶安與中常侍趙忠宋典等書曰大將軍兄弟
秉國<md:KR2c0001_SBCK_008-49b>¶専朝今與天下黨人謀誅先帝左右掃滅我曹但¶
以碩典禁兵故且沈吟今宜共閉上閤急捕誅之¶中常
侍郭勝進同郡人也太后及進之貴幸勝有¶力焉故親
信何氏與趙忠等議不從碩計而以其¶書示進庚午進
<pb:KR2c0001_WYG_008-61b>
使黄門令收碩誅之因悉領其屯¶兵票騎將軍董重與
何進權埶相害中官挾重以¶為黨助董太后每欲參干
政事何太后輒相禁塞¶董后忿恚詈曰汝今輈張怙汝
兄耶吾敕票騎斷¶何進頭如反手耳何太后聞之以告
進五月進與¶三公共奏孝仁皇后使故中常侍夏惲等
交通州¶郡辜較財利悉入西省故事蕃后不得留京師
請<md:KR2c0001_SBCK_008-50a>¶遷宫本國奏可辛巳進舉兵圍票騎府收董重免¶官
自殺六月辛亥董后憂怖暴崩民間由是不附¶何氏
<pb:KR2c0001_WYG_008-62a>
秋七月袁紹復説何進曰前竇武欲誅内¶寵而反為所
害者但坐言語漏泄五營兵士皆服¶畏中人而竇氏反
用之自取禍滅今將軍兄弟並¶領勁兵部曲將吏皆英
俊名士樂盡力命事在掌¶握此天贊之時也將軍宜一
為天下除患以垂名¶後世不可失也進乃白太后請盡
罷中常侍以下¶以三署郎補其處太后不聽曰中官統
領禁省自¶古及今漢家故事不可廢也且先帝新棄天
下我¶奈何楚楚與士人共對事乎進難違太后意且欲<md:KR2c0001_SBCK_008-50b>¶
<pb:KR2c0001_WYG_008-62b>
誅其放縱者紹以為中官親近至尊出納號令今¶不悉
廢後必為患而太后母舞陽君及何苗數受¶諸宦官賂
遺知進欲誅之數白太后為其障蔽又¶言大將軍専殺左
右擅權以弱社稷太后疑以為¶然進新貴素敬憚中官
雖外慕大名而内不能斷¶故事久不决紹等又為畫䇿
多召四方猛將及諸¶豪傑使並引兵向京城以脅太后
進然之主簿廣¶陵陳琳諫曰諺稱掩目捕雀夫微物尚
不可欺以¶得志况國之大事其可以詐立乎今將軍總
<pb:KR2c0001_WYG_008-63a>
皇威¶握兵要龍驤虎步高下在心此猶鼓洪爐燎毛髦¶
耳但當速發雷霆行權立斷則天人順之而反委<md:KR2c0001_SBCK_008-51a>¶釋利
器更徵外助大兵聚㑹彊者為雄所謂倒持¶干戈授人
以柄功必不成秪為亂階耳進不聽典¶軍校尉曹操聞
而笑曰宦者之官古今宜有但世¶主不當假之權寵使
至於此既治其罪當誅元惡¶一獄吏足矣何至紛紛召
外兵乎欲盡誅之事必¶宣露吾見其敗也初靈帝徵董
卓為少府卓上書¶言所將湟中義從及秦胡兵皆詣臣
<pb:KR2c0001_WYG_008-63b>
言牢直不畢¶禀賜斷絶妻子饑凍牽挽臣車使不得行
羌人憋¶膓狗態臣不能禁止輒將順安慰増異復上朝
廷¶不能制及帝寢疾璽書拜卓并州牧令以兵屬皇¶甫
嵩卓復上書言臣誤蒙天恩掌戎十年士卒大<md:KR2c0001_SBCK_008-51b>¶小相狎
彌久戀臣畜養之恩為臣奮一旦之命乞¶將之北州效
力邉垂嵩從子酈説嵩曰天下兵柄¶在大人與董卓耳
今怨隙已結埶不俱存卓被詔¶委兵而上書自請此逆
命也彼度京師政亂故敢¶躊躇不進此懐姦也二者刑所
<pb:KR2c0001_WYG_008-64a>
不赦且其凶戾無¶親將士不附大人今為元帥杖國威
以討之上顯¶忠義下除凶害無不濟也嵩曰違命雖罪
専誅亦¶有責也不如顯奏其事使朝廷裁之乃上書以
聞¶帝以讓卓卓亦不奉詔駐兵河東以觀時變何進¶召
卓使將兵詣京師侍御史鄭泰諫曰董卓彊忍¶寡義志
欲無猒若借之朝政授以兵柄將恣凶欲<md:KR2c0001_SBCK_008-52a>¶必危朝廷明
公以親徳之重據阿衡之權秉意獨¶斷誅除有罪誠不
宜假卓以為資援也且事留變¶生殷鑒不逺宜在速决
<pb:KR2c0001_WYG_008-64b>
尚書盧植亦言不宜召卓¶進皆不從泰乃棄官去謂荀
攸曰何公未易輔也¶進府掾王匡騎都尉鮑信皆泰山
人進使還鄉里¶募兵并召東郡太守橋瑁屯成臯使武
猛都尉丁¶原將數千人冦河内燒孟津火照城中皆以
誅宦¶官為言董卓聞召即時就道并上書曰中常侍張¶
讓等竊倖承寵濁亂海内臣聞揚湯止沸莫若去¶薪潰
癰雖痛勝於内食昔趙鞅興晉陽之甲以逐¶君側之惡
今臣輒鳴鐘鼓如雒陽請收讓等以清<md:KR2c0001_SBCK_008-52b>¶姦穢太后猶不
<pb:KR2c0001_WYG_008-65a>
從何苗謂進曰始共從南陽来俱¶以貧賤依省内以致
富貴國家之事亦何容易覆¶水不收宜深思之且與省
内和也卓至渑池而進¶更狐疑使諌議大夫种邵宣詔
止之卓不受詔遂¶前至河南邵迎勞之因譬令還軍卓
疑有變使其¶軍士以兵脅邵邵怒稱詔叱之軍士皆披
遂前質¶責卓卓辭屈乃還軍夕陽亭邵暠之孫也袁紹
懼¶進變計因脅之曰交構已成形埶已露將軍復欲¶何
待而不早决之乎事久變生復為竇氏矣進於¶是以紹
<pb:KR2c0001_WYG_008-65b>
為司𨽻校尉假節専命擊斷從事中郎王¶允為河南尹
紹使雒陽方略武吏司察宦者而促<md:KR2c0001_SBCK_008-53a>¶董卓等使馳驛上
奏欲進兵平樂觀太后乃恐悉¶罷中常侍小黄門使還
里舍唯留進素所私人以¶守省中諸常侍小黄門皆詣
進謝罪唯所措置進¶謂曰天下匈匈正患諸君耳今董
卓垂至諸君何¶不早各就國袁紹勸進便於此决之至
於再三進¶不許紹又為書告諸州郡詐宣進意使捕案
中官¶親屬進謀積日頗泄中官懼而思變張讓子婦太
<pb:KR2c0001_WYG_008-66a>
后之妹也讓向子婦叩頭曰老臣得罪當與新婦¶俱歸
私門唯受恩累世今當逺離宫殿情懐戀戀¶願復一入
直得暫奉望太后陛下顔色然後退就¶溝壑死不恨矣
子婦言於舞陽君入白太后乃詔<md:KR2c0001_SBCK_008-53b>¶諸常侍皆復入直八
月戊辰進入長樂宫白太后¶請盡誅諸常侍中常侍張
讓段珪相謂曰大將軍¶稱疾不臨䘮不送𦵏今欻入省
此意何為竇氏事¶竟復起邪使濳聽具聞其語乃率其
黨數十人持¶兵竊自側闥入伏省户下進出因詐以太
<pb:KR2c0001_WYG_008-66b>
后詔召¶進入坐省閤讓等詰進曰天下情憒亦非獨我
曹¶罪也先帝嘗與太后不快㡬至成敗我曹涕泣救¶解
各出家財千萬為禮和悦上意但欲託卿門户¶耳今乃
欲滅我曹種族不亦太甚乎於是尚方監¶渠穆拔劍斬
進於嘉徳殿前讓珪等為詔以故太¶尉樊陵為司𨽻校
尉少府許相為河南尹尚書得<md:KR2c0001_SBCK_008-54a>¶詔板疑之曰請大將軍
出共議中黄門以進頭擲¶與尚書曰何進謀反已伏誅
矣進部曲將呉匡張¶璋在外聞進被害欲引兵入宫宫
<pb:KR2c0001_WYG_008-67a>
門閉虎賁中郎¶將袁術與匡共斫攻之中黄門持兵守
閤㑹日暮¶術因燒南宫青瑣門欲以脅出讓等讓等入
白太¶后言大將軍兵反燒宫攻尚書闥因將太后少帝¶
及陳留王劫省内官屬從複道走北宫尚書盧植¶執戈
於閤道窗下仰數段珪珪懼乃釋太后太后¶投閤得免
袁紹與叔父隗矯詔召樊陵許相斬之¶紹及何苗引兵
屯朱雀闕下捕得趙忠等斬之呉¶匡等素怨苗不與進同
心而又疑其與宦官通謀<md:KR2c0001_SBCK_008-54b>¶乃令軍中曰殺大將軍者即
<pb:KR2c0001_WYG_008-67b>
車騎也吏士能為報¶讎乎皆流涕曰願致死匡遂引兵
與董卓弟奉車¶都尉旻攻殺苗棄其尸於苑中紹遂閉
北宫門勒¶兵捕諸宦者無少長皆殺之凡二千餘人或
有無¶須而誤死者紹因進兵排宫或上端門屋以攻省¶
内庚午張讓段珪等困迫遂將帝與陳留王數十¶人步
出糓門夜至小平津六璽不自隨公卿無得¶從者惟尚
書盧植河南中部掾閔貢夜至河上貢¶厲聲質責讓等
且曰今不速死吾將殺汝因手劍¶斬數人讓等惶怖义
<pb:KR2c0001_WYG_008-68a>
手再拜叩頭向帝辭曰臣等¶死陛下自愛遂投河而死
貢扶帝與陳留王夜步<md:KR2c0001_SBCK_008-55a>¶逐螢光南行欲還宫行數里得
民家露車共乗之¶至雒舍止辛未帝獨乘一馬陳留王與
貢共乘一¶馬從雒舍南行公卿稍有至者董卓至顯陽
苑逺¶見火起知有變引兵急進未明到城西聞帝在北¶
因與公卿往奉迎於北芒阪下帝見卓將兵卒至¶恐怖
涕泣羣公謂卓曰有詔却兵卓曰公諸人為¶國大臣不
能匡正王室至使國家播蕩何却兵之¶有卓與帝語語
<pb:KR2c0001_WYG_008-68b>
不可了乃更與陳留王語問禍亂¶由起王答自初至終
無所遺失卓大喜以王為賢¶且為董太后所養卓自以
與太后同族遂有廢立¶之意是日帝還宫赦天下改光
熹為昭寧失傳國<md:KR2c0001_SBCK_008-55b>¶璽餘璽皆得之以丁原為執金吾騎都尉
鮑信自¶泰山募兵適至説袁紹曰董卓擁彊兵將有異
志¶今不早圖必為所制及其新至疲勞襲之可禽也¶紹
畏卓不敢發信乃引兵還泰山董卓之入也步¶騎不過
二千自嫌兵少恐不為逺近所服率四五¶日輒夜濳出
<pb:KR2c0001_WYG_008-69a>
軍近營明旦乃大陳旌鼔而還以為¶西兵復至雒中無
知者俄而進及弟苗部曲皆歸¶於卓卓又陰使丁原部
曲司馬五原吕布殺原而¶并其衆卓兵於是大盛乃諷
朝廷以久雨䇿免司¶空劉𢎞而代之初蔡邕徙朔方㑹赦
得還五原太¶守王智甫之弟也奏邕謗訕朝廷邕遂亡
命江海<md:KR2c0001_SBCK_008-56a>¶積十二年董卓聞其名而辟之稱疾不就卓怒
罵¶曰我能族人邕懼而應命到署祭酒甚見敬重舉¶高
第三日之間周歴三臺遷為侍中　董卓謂袁¶紹曰天
<pb:KR2c0001_WYG_008-69b>
下之主宜得賢明每念靈帝令人憤毒董¶侯似可今欲
立之為能勝史侯否人有小智大癡¶亦知復何如為當
且爾劉氏種不足復遺紹曰漢¶家君天下四百許年恩
澤深渥兆民戴之今上富¶於春秋未有不善宣於天下
公欲廢嫡立庶恐衆¶不從公議也卓按劍叱紹曰豎子
敢然天下之事¶豈不在我我欲為之誰敢不從爾謂董
卓刀為不¶利乎紹勃然曰天下健者豈惟董公引佩刀
横揖<md:KR2c0001_SBCK_008-56b>¶徑出卓以新至見紹大家故不敢害紹懸節於上
<pb:KR2c0001_WYG_008-70a>
東門逃犇冀州九月癸酉卓大㑹百寮奮首而言¶曰皇
帝闇弱不可以奉宗廟為天下主今欲依伊¶尹霍光故
事更立陳留王何如公卿以下皆惶恐¶莫敢對卓又抗
言曰昔霍光定䇿延年按劍有敢¶沮大議皆以軍法從
事坐者震動尚書盧植獨曰¶昔太甲既立不明昌邑罪
過千餘故有廢立之事¶今上富於春秋行無失徳非前
事之比也卓大怒¶罷坐將殺植蔡邕為之請議郎彭伯
亦諫卓曰盧¶尚書海内大儒人之望也今先害之天下
<pb:KR2c0001_WYG_008-70b>
震怖卓¶乃止但免植官植遂逃隠於上谷卓以廢立議
示<md:KR2c0001_SBCK_008-57a>¶太傅袁隗隗報如議甲戍卓復集羣僚於崇徳前¶殿
遂脅太后䇿廢小帝曰皇帝在䘮無人子之心¶威儀不
類人君今廢為𢎞農王立陳留王協為帝¶袁隗解帝璽
綬以奉陳留王扶𢎞農王下殿北面¶稱臣太后鯁涕羣
臣含悲莫敢言者卓又議太后¶踧迫永樂宫至令憂死
逆婦姑之禮乃遷太后於¶永安宫赦天下改昭寧為永
漢丙子卓酖殺何太¶后公卿以下不布服㑹𦵏素衣而
<pb:KR2c0001_WYG_008-71a>
已卓又發何苗¶棺出其尸支解節斷棄於道邉殺苗母
舞陽君棄¶尸於苑枳落中　詔除公卿以下子弟為郎
以補¶宦官之職侍於殿上　董卓自為太尉領前將軍<md:KR2c0001_SBCK_008-57b>¶事加節傳斧鉞虎賁更封郿侯　董卓率諸公上¶書追
理陳蕃竇武及諸黨人悉復其爵位遣使弔¶祠擢用其
子孫　十一月以董卓為相國贊拜不¶名入朝不趨劍
履上殿　十二月戊戌以司徒黄¶琬為太尉司空楊彪
為司徒光祿勲荀爽為司空¶初尚書武威周毖城門校
<pb:KR2c0001_WYG_008-71b>
尉汝南伍瓊説董卓矯¶桓靈之政擢用天下名士以收
衆望卓從之命毖¶瓊與尚書鄭泰長史何顒等沙汰穢
惡顯拔幽滯¶於是徵處士荀爽陳紀韓融申屠蟠復就
拜爽平¶原相行至宛陵遷光祿勲視事三日進拜司空
自¶被徵命及登台司凡九十三日又以紀為五官中<md:KR2c0001_SBCK_008-58a>¶郎
將融為太鴻臚紀寔之子融韶之子也爽等皆¶畏卓之
暴無敢不至獨申屠蟠得徵書人勸之行¶蟠笑而不答
卓終不能屈年七十餘以夀終卓又¶以尚書韓馥為冀
<pb:KR2c0001_WYG_008-72a>
州牧侍中劉岱為兖州刺史陳¶留孔伷為豫州刺史東
平張邈為陳留太守潁州¶張咨為南陽大守卓所親愛
並不處顯職但將校¶而已　董卓性殘忍一旦専政據
有國家甲兵珍¶寳威震天下所願無極語賓客曰我相
貴無上也¶侍御史擾龍宗詣卓白事不解劍立撾殺之
是時¶洛中貴戚室第相望金帛財産家家充積卓縱放¶
兵士突其廬舍剽虜資物妻略婦女不避貴賤人<md:KR2c0001_SBCK_008-58b>¶情崩
恐不保朝夕卓購求袁紹急周毖伍瓊説卓¶曰夫廢立
<pb:KR2c0001_WYG_008-72b>
大事非常人所及袁紹不達大體恐懼¶出犇非有它志
今急購之埶必為變袁氏樹恩四¶世門生故吏徧於天
下若收豪傑以聚徒衆英雄¶因之而起則山東非公之
有也不如赦之拜一郡¶守紹喜於免罪必無患矣卓以
為然乃即拜紹勃¶海太守封邟鄉侯义以袁術為後將軍
曹操為驍¶騎校尉術畏卓出犇南陽是時豪傑多欲起
兵討¶卓者袁紹在勃海冀州牧韓馥遣數部從事守之¶
不得動揺東郡太守橋瑁詐作京師三公移書與¶州郡
<pb:KR2c0001_WYG_008-73a>
陳卓罪惡云見逼迫無以自救企望義兵解<md:KR2c0001_SBCK_008-59a>¶國患難馥
得移請諸從事問曰今當助袁氏耶助¶董氏耶治中從事
劉子惠曰今興兵為國何謂袁¶董馥有慙色子惠復言
兵者凶事不可為首今宜¶往視他州有發動者然後和
之冀州於他州不為¶弱也他人功未有在冀州之右者
也馥然之馥乃¶作書與紹道卓之惡聽其舉兵¶
　
　
<pb:KR2c0001_WYG_008-73b>
　
　
　
　
　
　
　
　通鑑紀事本末卷八上
<pb:KR2c0001_WYG_008-74a>
欽定四庫全書
　通鑑紀事本末卷八中
　　　　　　　　　　　　　宋　袁樞　撰
　　宦官亡漢(二/)
獻帝初平元年春正月關東州郡皆起兵以討董¶卓衆
各數萬(事見曹/氏代漢)　癸酉董卓使郎中令李儒¶酖殺𢎞農
王辯　卓議大發兵以討山東尚書鄭¶泰曰夫政不徳
不在衆也卓不悦曰如卿此言兵¶為無用邪泰曰非謂
<pb:KR2c0001_WYG_008-74b>
其然也以為山東不足加大<md:KR2c0001_SBCK_008-59b>¶兵耳明公出自西州少為
將帥閑習軍事袁本初¶公卿子弟生處京師張孟卓東
平長者坐不闚堂¶孔公緒清談高論嘘枯吹生並無軍
旅之才臨鋒¶法敵非公之儔也况王爵不加尊卑無序
若恃衆¶怙力將各棊峙以觀成敗不肯同心共膽與齊
進¶退也且山東承平日久民不習戰關西頃遭羌冦¶婦
女皆能挾弓而鬬天下所畏者無若并涼之人¶與羌胡
義從而明公擁之以為爪牙譬猶驅虎兕¶以赴大羊鼓
<pb:KR2c0001_WYG_008-75a>
烈風以掃枯葉誰敢禦之無事徵兵¶以驚天下使患役
之民相聚為非棄徳恃衆自虧¶威重也卓乃悦　董卓
以山東兵盛欲遷都以避<md:KR2c0001_SBCK_008-60a>¶之公卿皆不欲而莫敢言卓
表河南尹朱雋為太¶僕以為己副使者召拜雋辭不肯
受因曰國家西¶遷必孤天下之望以成山東之釁臣不知
其可也¶使者曰召君受拜而君拒之不問徙事而君陳
之¶何也雋曰副相國非臣所堪也遷都非計事所急¶也
辭所不堪言其所急臣之宜也由是止不為副¶卓大㑹
<pb:KR2c0001_WYG_008-75b>
公卿議曰高祖都關中十有一世光武官¶雒陽於今亦
十一世矣案石包䜟宜徙都長安以¶應天人之意百官
皆黙然司徒楊彪曰移都改制¶天下大事故盤庚遷亳
殷民胥怨昔關中遭王莽¶殘破故光武更都雒邑歴年
已久百姓安樂今無<md:KR2c0001_SBCK_008-60b>¶故捐宗廟棄園陵百姓驚動必有
糜沸之亂石¶包䜟妖邪之書豈可信用卓曰關中肥饒
故秦得¶并吞六國且隴右材木自出杜陵有武帝陶竈
并¶功營之可使一朝而辦百姓何足與議若有前却¶我
<pb:KR2c0001_WYG_008-76a>
以大兵驅之可令詣滄海彪曰天下動之至易¶安之甚
難惟明公慮焉卓作色曰公欲沮國計邪¶太尉黄琬曰
此國之大事楊公之言得無可思卓¶不答司空荀爽見
卓意壯恐害彪等因從容言曰¶相國豈樂此邪山東兵
起非一日可禁故當遷以¶圖之此秦漢之埶也卓意小
解琬退又為駮議二¶月乙亥卓以灾異奏免琬彪等以
光祿勲趙謙為<md:KR2c0001_SBCK_008-61a>¶太尉太僕王允為司徒城門校尉伍瓊
督軍校尉¶周毖固諫遷都卓大怒曰卓初入朝二君勸
<pb:KR2c0001_WYG_008-76b>
用善¶士故卓相從而諸君到官舉兵相圖此二君賣卓¶
卓何用相負庚辰收瓊毖斬之楊彪黄琬恐懼詣¶卓謝
卓亦悔殺瓊毖乃復表彪琬為光祿大夫¶　卓徵京兆
尹葢勲為議郎時左將軍皇甫嵩將兵¶三萬屯扶風勲
宻與嵩謀討卓㑹卓亦徵嵩為城¶門校尉嵩長史梁
衍説嵩曰董卓冦掠京邑廢立¶從意今徵將軍大則危
禍小則困辱今及卓在雒¶陽天子来西以將軍之衆迎
接至尊奉令討逆徵¶兵羣帥袁氏逼其東將軍迫其西
<pb:KR2c0001_WYG_008-77a>
此成禽也嵩不<md:KR2c0001_SBCK_008-61b>¶從遂就徵勲以衆弱不能獨立亦還京
師卓以勲¶為越騎校尉河南尹朱雋為卓陳軍事卓折
雋曰¶我百戰百勝決之於心卿勿妄説且汙我刀葢勲¶
曰昔武丁之明猶求箴諌况如卿者而欲杜人之¶口乎
卓乃謝之　卓遣軍至陽城值民㑹於社下¶悉就斬之
駕其車重載其婦女以頭擊車轅歌呼¶還雒云攻賊大
獲卓焚燒其頭以婦女與甲兵為¶婢妾　丁亥車駕西
遷董卓收諸富室以罪惡誅¶之没入其財物死者不可
<pb:KR2c0001_WYG_008-77b>
勝計悉驅徙其餘民數¶百萬口於長安步騎驅蹙更相
蹈藉飢餓冦掠積¶尸盈路卓自留屯畢圭苑中悉燒宫
廟官府居家<md:KR2c0001_SBCK_008-62a>¶二百里内室屋蕩盡無復雞犬又使吕布
發諸帝¶陵及公卿以下冢墓收其珍寶卓獲山東兵以
猪¶膏塗布十餘匹用纒其身然後燒之先從足起¶
三月乙巳車駕入長安居京兆府舍後乃稍葺宫¶室而
居之時董卓未至朝政大小皆委之王允允¶外相彌縫
内謀王室甚有大臣之度自天子及朝¶中皆倚允允屈
<pb:KR2c0001_WYG_008-78a>
意承卓卓亦雅信焉　州郡舉兵¶討董卓長沙太守孫
堅亦起兵前至南陽衆已數¶萬人南陽太守張咨不肯
給軍糧堅誘而斬之郡¶中震慄無求不獲前到魯陽與
袁術合兵術由是¶得據南陽表堅行破虜將軍領豫州刺
史　六月<md:KR2c0001_SBCK_008-62b>¶董卓遣大鴻臚韓融少府隂修執金吾胡母
班將¶作大匠呉修越騎校尉王瓌安集關東解譬袁紹¶
等胡母班吳修王瓌至河内袁紹使王匡悉收擊¶殺之
袁術亦殺陰修惟韓融以名徳免　冬王匡¶屯河陽津
<pb:KR2c0001_WYG_008-78b>
董卓襲擊大破之¶
二年春正月關東諸將議立宗室劉虞為主韓馥¶袁紹
以書與袁術曰帝非孝靈子欲依絳灌誅廢¶少主迎立
代王故事奉大司馬虞為帝術陰有不¶臣之心不利國
家有長君乃外托公義以拒之紹¶復與術書曰今西名
有幼君無血脉之屬公卿以¶下皆媚事卓安可復信但
當使兵往屯關要皆自<md:KR2c0001_SBCK_008-63a>¶蹙死東立聖君太平可冀如何
有疑又室家見戮¶不念子胥可復北面乎術答曰聖主
<pb:KR2c0001_WYG_008-79a>
聰叡有周成¶之質賊卓因危亂之際威服百寮此乃漢
家小厄¶之㑹乃云今主無血脉之屬豈不誣乎又曰室
家¶見戮可復北面此卓所為豈國家哉慺慺赤心志¶在
滅卓不識其他馥紹竟遣故樂浪太守張岐等¶齎議上
虞尊號虞見岐等厲色叱之曰今天下崩亂¶主上䝉塵
吾被重恩未能清雪國恥諸君各據州¶郡宜共戮力盡
心王室而反造逆謀以相垢汙邪¶固拒之馥等又請虞
領尚書事承制封拜復不聽¶欲犇匈奴以自絶紹等乃
<pb:KR2c0001_WYG_008-79b>
止　二月丁丑以董卓<md:KR2c0001_SBCK_008-63b>¶為太師位在諸侯王上　孫堅
移屯梁東為卓將¶徐榮所敗復收散卒進屯陽人卓遣
東郡太守胡¶軫督步騎五千擊之以吕布為騎督軫與
布不相¶得堅出擊大破之梟其都督華雄或謂袁術曰
堅¶若得雒不可復制此為除狼而得虎也術疑之不¶運
軍糧堅夜馳見術畫地計校曰所以出身不顧¶者上為
國家討賊下慰將軍家門之私讎堅與卓¶非有骨肉之
怨也而將軍受浸潤之言還相嫌疑¶何也術踧踖即調
<pb:KR2c0001_WYG_008-80a>
發軍糧堅還屯卓遣將軍李催¶説堅欲與和親令堅疏
子弟任刺史郡守者許表¶用之堅曰卓逆天無道今不
夷汝三族縣示四海<md:KR2c0001_SBCK_008-64a>¶則吾死不瞑目豈將與乃和親邪
復進軍大谷距¶雒九十里卓自出與堅戰於諸陵間卓
敗走却屯¶澠池聚兵於陜堅進至雒陽擊吕布復破走
堅乃¶掃除宗廟祠以太牢得傳國璽於城南甄官井中¶
分兵出新安澠池間以邀卓卓使東中郎將董越¶屯澠池中
郎將段煨屯華隂中郎將牛輔屯安邑¶其餘諸將布在
<pb:KR2c0001_WYG_008-80b>
諸縣以禦山東輔卓之壻也卓引¶還長安孫堅修塞諸
陵引軍還魯陽　夏四月董¶卓至長安公卿皆迎拜車
下卓抵手謂御史中丞¶皇甫嵩曰義真怖未乎嵩曰明
公以徳輔朝廷大¶慶方至何怖之有若淫刑以逞將天
下皆懼豈獨<md:KR2c0001_SBCK_008-64b>¶嵩乎卓黨欲尊卓比太公稱尚父卓以問
蔡邕邕¶曰明公威徳誠為巍巍然比之太公愚意以為
未¶可宜須關東平定車駕還反舊京然後議之卓乃¶止
卓使司隸校尉劉囂籍吏民有為子不孝為臣¶不忠為
<pb:KR2c0001_WYG_008-81a>
吏不清為弟不順者皆身誅財物没官於¶是更相誣引
寃死者以千數百姓囂囂道路以目¶　初董卓入關留
朱雋守雒陽而雋潛與山東諸¶將通謀懼為卓所襲出犇荆
州卓以𢎞農楊懿為¶河南尹雋復引兵還雒擊懿走之
雋以河南殘破¶無所資乃東屯中牟移書州郡請師討
卓徐州刺¶史陶謙上雋行車騎將軍遣精兵三千助之
餘州<md:KR2c0001_SBCK_008-65a>¶郡亦有所給¶
三年春正月董卓遣牛輔將兵屯陜輔分遣校尉¶北地
<pb:KR2c0001_WYG_008-81b>
李傕張掖郭汜武威張濟將步騎數萬擊破¶朱雋於中
牟因掠陳留潁川諸縣所過殺虜無遺¶　董卓以其弟
旻為左將軍兄子璜為中軍校尉¶皆典兵事宗族内外
並列朝廷卓侍妾懷抱中子¶皆封侯弄以金紫卓車服
僭擬天子召呼三臺尚¶書以下皆自詣卓府啟事又築
塢於郿高厚皆七¶丈積穀為三十年儲自云事成雄據
天下不成守¶此足以畢老卓忍於誅殺諸將言語有蹉
跌者便¶戮於前人不聊生司徒王允與司𨽻校尉黄琬
<pb:KR2c0001_WYG_008-82a>
僕<md:KR2c0001_SBCK_008-65b>¶射士孫瑞尚書楊瓚宻謀誅卓中郎將吕布便弓¶馬
膂力過人卓自以遇人無禮行止常以布自衛¶甚愛信
之誓為父子然卓性剛褊嘗小失卓意卓¶拔手㦸擲布
布拳捷避之而改容顧謝卓意亦解¶布由是隂怨於卓
卓又使布守中閣而私於傅婢¶益不自安王允素善待
布布見允自陳卓㡬見殺¶之狀允因以誅卓之謀告布
使為内應布曰如父¶子何曰君自姓吕本非骨肉今憂
死不暇何謂父¶子擲㦸之時豈有父子情邪布遂許之
<pb:KR2c0001_WYG_008-82b>
夏四月丁¶巳帝有疾新愈大㑹未央殿卓朝服乘車而
入陳¶兵夾道自營至宫左步右騎屯衛周帀令吕布等<md:KR2c0001_SBCK_008-66a>¶扞衛前後王允使士孫瑞自書詔以授布布令同¶郡騎
都尉李肅與勇士秦誼陳衛等十餘人偽著¶衛士服守
北掖門内以待卓卓入門肅以㦸刺之¶卓衷甲不入傷
臂墮車顧大呼曰吕布何在布曰¶有詔討賊臣卓大罵
曰庸狗敢如是邪布應聲持¶矛刺卓趣兵斬之主簿田
儀及卓倉頭前赴其尸¶布又殺之凡所殺三人布即出
<pb:KR2c0001_WYG_008-83a>
懷中詔版以令吏¶士曰詔討卓耳餘皆不問吏士皆正
立不動大稱¶萬嵗百姓歌舞於道長安中士女賣其珠
玉衣裝¶市酒肉相慶者填滿街肆弟旻璜等及宗族老
弱¶在郿皆為其羣下所斫射死暴卓尸於市天時始<md:KR2c0001_SBCK_008-66b>¶熱
卓素充肥脂流於地守尸吏為大炷置卓臍中¶然之光
明達曙如是積日諸袁門生聚董氏之尸¶焚灰揚之於
路塢中有金二三萬斤銀八九萬斤¶錦綺竒玩積如丘
山以王允録尚書事吕布為奮¶威將軍假節儀比三司
<pb:KR2c0001_WYG_008-83b>
封温侯共秉朝政卓之死¶也左中郎將高陽侯蔡邕在
王允坐聞之驚歎允¶勃然叱之曰董卓國之大賊幾亡
漢室君為王臣¶所宜同族而懷其私遇反相傷痛豈不
共為逆哉¶即收付廷尉邕謝曰身雖不忠古今大義耳
所厭¶聞口所常玩豈當背國而嚮卓也願黥首刖足繼¶
成漢史士大夫多矜救之不能得大尉馬日磾謂<md:KR2c0001_SBCK_008-67a>¶允曰
伯喈曠世逸才多識漢事當續成後史為一¶代大典而
所坐至微誅之無乃失人望乎允曰昔¶武帝不殺司馬
<pb:KR2c0001_WYG_008-84a>
遷使作謗書流於後世方今國祚¶中衰戎馬在郊不可
令佞臣執筆在幼主左右既¶無益聖徳復使吾黨蒙其
訕議日磾退而告人曰¶王公其無後乎善人國之紀也
滅¶紀廢典其能久乎邕遂死獄中　初吕布勸王允¶盡殺
董卓部曲允曰此輩無罪不可布欲以卓財¶物班賜公
卿將校允又不從允素以劍客遇布布¶負其功勞多自
誇伐既失意望漸不相平允性剛¶稜疾惡初懼董卓故
折節下之卓既殱滅自謂無<md:KR2c0001_SBCK_008-67b>¶復患難頗自驕傲以是羣
<pb:KR2c0001_WYG_008-84b>
下不甚附之允始與士¶孫瑞議特下詔赦卓部曲既而
疑曰部曲從其主¶耳今若名之惡逆而赦之恐適使深
自疑非所以¶安之也乃止又議悉罷其軍或説允曰涼
州人素¶憚袁氏而畏關東今若一旦解兵開關必人
人自¶危可以皇甫義真為將軍就領其衆因使留陕以¶
安撫之允曰不然關東舉義兵者皆吾徒也今若¶距險
屯陜雖安涼州而疑關東之心不可也時百¶姓訛言當
悉誅涼州人卓故將校遂轉相恐動皆¶擁兵自守更相
<pb:KR2c0001_WYG_008-85a>
謂曰蔡伯喈但以董公親厚尚從¶坐今既不赦我曹而
欲使解兵今日解兵明日當<md:KR2c0001_SBCK_008-68a>¶復為魚肉矣吕布使李肅
至陜以詔命誅牛輔輔¶等逆與肅戰肅敗走𢎞農布誅
殺之輔恇怯失守¶㑹營中無故自驚輔欲走為左右所
殺李傕等還¶輔已死傕等無所依遣使詣長安求赦王
允曰一¶嵗不可再赦不許傕等益懼不知所為欲各解
散¶間行歸鄉里討虜校尉武威賈詡曰諸君若棄軍¶單
行則一亭長能束君矣不如相率而西以攻長¶安為董
<pb:KR2c0001_WYG_008-85b>
公報仇事濟奉國家以正天下若其不合¶走未後也傕
等然之乃相與結盟率軍數千晨夜¶西行王允以胡文
才楊整修皆涼州大人召使東¶解釋之不假借以温顔
謂曰關東䑕子欲何為邪<md:KR2c0001_SBCK_008-68b>¶卿往呼之於是二人徃實召
兵而還傕隨道收兵¶比至長安已十餘萬與卓故部曲
樊稠李䝉等合¶圍長安城城峻不可攻守之八日吕布
軍有叟兵¶内反六月戊午引傕衆入城放兵虜掠布與
戰城¶中不勝將數百騎以卓頭繫馬鞍出走駐馬青瑣
<pb:KR2c0001_WYG_008-86a>
門外招王允同去允曰若䝉社稷之靈上安國家¶吾之
願也如其不獲則奉身以死之朝廷幼少恃¶我而已臨
難茍免吾不忍也努力謝關東諸公勤¶以國家為念太
常种拂曰為國大臣不能禁暴禦¶侮使白刃向宫去將
安之遂戰而死傕汜屯南宫¶掖門殺太僕魯馗大鴻臚
周奐城門校尉崔烈越<md:KR2c0001_SBCK_008-69a>¶騎校尉王頎吏民死者萬餘人
狼籍滿道王允扶¶帝上宣平門避兵傕等於城門下伏
地叩頭帝謂¶傕等曰卿等放兵縱横欲何為乎傕等曰
<pb:KR2c0001_WYG_008-86b>
董卓忠¶於陛下而無故為吕布所殺臣等為卓報讎非
敢¶為逆也請事畢詣廷尉受罪傕等圍門樓共表請¶司
徒王允出問太師何罪允窮蹙乃下見之己未¶赦天下
以李傕為揚武將軍郭汜為揚烈將軍樊¶稠等皆為中
郎傕等收司𨽻校尉黄琬下獄殺之¶初王允以同郡宋
翼為左馮翊王宏為右扶風傕¶等欲殺允恐二郡為患
乃先徵翼宏宏遣使謂翼¶曰郭汜李傕以我二人在外
故未危王公今日就<md:KR2c0001_SBCK_008-69b>¶徵明日俱族計將安出翼曰雖禍
<pb:KR2c0001_WYG_008-87a>
福難量然王命¶所不得避也宏曰關東義兵鼎沸欲誅
董卓今卓¶已死其黨易制耳若舉兵討傕等與山東相¶
應此轉禍為福之計也翼不從宏不能獨立遂俱¶就徵
甲子傕收允及翼宏并殺之允妻子皆死宏¶臨命詬曰
宋翼豎儒不足議大計傕尸王允於市¶莫敢收者故吏
平陵令京兆趙戩棄官收而𦵏之¶始允自専討卓之功
士孫瑞歸功不侯故得免於¶難　九月以李傕為車騎
將軍領司𨽻校尉假節¶郭汜為後將軍樊稠為右將軍
<pb:KR2c0001_WYG_008-87b>
張濟為驃騎將軍¶皆封侯傕汜稠筦朝政濟出屯𢎞農
　初董卓入<md:KR2c0001_SBCK_008-70a>¶關説韓遂馬騰與共圖山東遂騰率衆詣
長安㑹¶卓死李傕等以遂為鎮西將軍遣還金城騰為
征¶西將軍遣屯郿¶
興平元年春正月甲子帝加元服　二月馬騰私¶有求
於李傕不獲而怒欲舉兵相攻帝遣使者和¶解之不從
韓遂率衆来和騰傕既而復與騰合諫¶議大夫种邵侍
中馬宇左中郎將劉範謀使騰襲¶長安己為内應以誅
<pb:KR2c0001_WYG_008-88a>
傕等壬申騰遂勒兵屯長平¶觀邵等謀泄出犇槐里傕
使樊稠郭汜及兄子利¶擊之騰遂敗走還涼州又攻槐
里邵等皆死庚申¶詔赦騰等夏四月以騰為安狄將軍
遂為安降將<md:KR2c0001_SBCK_008-70b>¶軍　五月以揚武將軍郭汜為後將軍安
集將軍¶樊稠為右將軍並開府如三公合為六府¶
二年董卓初死三輔民尚數十萬户李傕等放兵¶劫略
加以饑饉二年間民相食略盡李傕郭汜樊¶稠各相與
矜功争權欲鬬者數矣賈詡每以大體¶責之雖内不能
<pb:KR2c0001_WYG_008-88b>
善外相含容樊稠之擊馬騰韓遂¶也李利戰不甚力稠
叱之曰人欲截汝父頭何敢¶如此我不能斬卿邪及騰
遂敗走稠追至陳倉遂¶語稠曰本所争者非私怨王家
事耳與足下州里¶人欲相與善語而别乃俱却騎前接
馬交臂相加¶共語良久而别軍還李利告傕韓樊交馬
語不知<md:KR2c0001_SBCK_008-71a>¶所道意愛甚宻傕亦以稠勇而得衆忌之稠欲
將¶兵東出關從傕索益兵二月傕請稠㑹議便於坐¶殺
稠由是諸將轉相疑貳傕數設酒請郭汜或留¶汜止宿
<pb:KR2c0001_WYG_008-89a>
汜妻恐汜愛傕婢妾思有以間之㑹傕送¶饋妻以豉為
藥擿以示汜曰一栖不兩雄我固疑¶將軍信李公也他
日傕復請汜飲大醉汜疑其有¶毒絞糞汁飲之於是各
治兵相攻矣帝使侍中尚¶書和傕汜傕汜不從汜謀迎
帝幸其營夜有亡者¶告傕三月丙寅傕使兄子暹將數
千兵圍宫以車¶三乘迎帝太尉楊彪曰自古帝王無在
人家者諸¶君舉事奈何如是暹曰將軍計定矣於是羣
臣步<md:KR2c0001_SBCK_008-71b>¶從乘輿以出兵即入殿中掠宫人御物帝至傕營
<pb:KR2c0001_WYG_008-89b>
又徙御府金帛置其營遂放火燒宫殿官府居¶民悉盡
帝復使公卿和傕汜汜留楊彪及司空張¶喜尚書王隆
光祿勲劉淵衛尉士孫瑞太僕韓融¶廷尉宣璠大鴻臚
榮郃大司農朱雋將作大匠梁¶邵屯騎校尉姜宣等於
其營以為質朱雋憤懣發¶病死　夏四月郭汜饗公卿
議攻李傕楊彪曰羣¶臣共鬭一人劫天子一人質公卿
可行乎汜怒欲¶手刃之彪曰卿尚不奉國家吾豈求生
邪中郎將¶楊宻固諌汜乃止傕召羌胡數千人先以御
<pb:KR2c0001_WYG_008-90a>
物繒¶綵與之許以宫人婦女欲令攻郭汜汜隂與傕黨<md:KR2c0001_SBCK_008-72a>¶中郎將張苞等謀攻傕丙申汜將兵夜攻傕門矢¶及帝
簾帷中又貫傕左耳苞等燒屋火不然楊奉¶於外拒汜
汜兵退苞等因將所領兵歸汜是日傕¶復移乘輿幸北
塢使校尉監塢門内外隔絶侍臣¶皆有飢色帝求米五
斗牛骨五具以賜左右傕曰¶朝晡上飰何用米為乃以
臭牛骨與之帝大怒欲¶詰責之侍中楊琦諫曰傕自知
所犯悖逆欲轉車¶駕幸池陽黄白城臣願陛下忍之帝
<pb:KR2c0001_WYG_008-90b>
乃止司徒趙¶温與傕書曰公前屠陷王城殺戮大臣今
争睢眥¶之隙以成千鈞之讎朝廷欲令和解詔命不行
而¶復欲轉乘輿於黄白城此誠老夫所不解也於易<md:KR2c0001_SBCK_008-72b>¶一
為過再為涉三而弗改滅其頂凶不如早共和¶解傕大
怒欲殺温其弟應諫之數日乃止傕信巫¶覡厭勝之術
常以三牲祠董卓於省門外每對帝¶或言明陛下或言
明帝為帝説郭汜無狀帝亦随¶其意應答之傕喜自謂
良得天子歡心也閏月己¶卯帝使謁者僕射皇甫酈和
<pb:KR2c0001_WYG_008-91a>
傕汜酈先詣汜汜從¶命又詣傕傕不肯曰郭多盜馬虜
耳何敢欲與言¶等邪必誅之君觀吾方畧士衆足辦郭
多否邪多¶又劾質公卿所為如是而君茍欲左右之邪
酈曰¶近者董公之彊將軍所知也吕布受恩而反圖之¶
斯須之間身首異處此有勇而無謀也今將軍身<md:KR2c0001_SBCK_008-73a>¶為上
將荷國寵榮汜質公卿而將軍脅主誰輕重¶乎張濟與
汜有謀楊奉白波賊帥耳猶知將軍所¶為非是將軍雖
寵之猶不為用也傕呵之令出酈¶出詣省門白傕不肯
<pb:KR2c0001_WYG_008-91b>
奉詔辭語不順帝恐傕聞之¶亟令酈去傕遣虎賁王昌
呼欲殺之昌知酈忠直¶縱令去還答傕言追之不及
辛巳以車騎將軍¶李傕為大司馬在三公之右　李傕
郭汜相攻連¶月死者以萬數六月傕將楊奉謀殺傕事
泄遂將¶兵叛傕傕衆稍衰庚午鎮東將軍張濟自陜至
欲¶和傕汜遷乘輿權幸𢎞農帝亦思舊京遣使宣諭¶十
反汜傕許和欲質其愛子傕妻愛其男和計未<md:KR2c0001_SBCK_008-73b>¶定而羌
胡數来闚省門曰天子在此中耶李將軍¶許我宫人今
<pb:KR2c0001_WYG_008-92a>
皆何在帝患之使侍中劉艾謂宣義¶將軍賈詡曰卿前
奉職公忠故仍升榮寵今羌胡¶滿路宜思方畧詡乃召
羌胡大帥飲食之許以封¶賞羌胡皆引去傕由此單弱
於是復有言和解之¶計者傕乃從之各以女為質秋七
月甲子車駕出¶宣平門當度橋汜兵數百人遮橋曰此
天子非也¶車不得前傕兵數百人皆持大㦸在乘輿車
前¶兵欲交侍中劉艾大呼曰是天子也使侍中楊琦¶高
舉車帷帝曰諸君何敢迫近至尊耶汜兵乃却¶既度橋
<pb:KR2c0001_WYG_008-92b>
士卒皆稱萬嵗夜到霸陵從者皆飢張濟<md:KR2c0001_SBCK_008-74a>¶賦給各有差
傕出屯池陽丙寅以張濟為票騎將¶軍開府如三公郭
汜為車騎將軍楊定為後將軍¶楊奉為興義將軍皆封
列侯又以故牛輔部曲董¶承為安集將軍郭汜欲令車
駕幸高陵公卿及濟¶以為宜幸𢎞農大㑹議之不決帝
遣使諭汜曰𢎞¶農近郊廟勿有疑也汜不從帝遂終日
不食汜聞¶之曰可且幸近縣八月甲辰車駕幸新豐丙
子郭¶汜復謀脅帝還都郿侍中种輯知之宻告楊定董
<pb:KR2c0001_WYG_008-93a>
承楊奉令㑹新豐郭汜自知謀泄乃棄軍入南山¶冬十
月郭汜黨夏育高碩等謀脅乘輿西行侍中¶劉艾見火
起不止請帝出幸一營以避火楊定董<md:KR2c0001_SBCK_008-74b>¶承將兵迎天子
幸楊奉營夏育等勒兵欲止乘輿¶楊定楊奉力戰破之
乃得出　壬寅行幸華陰寧¶輯將軍段煨具服御及公
卿已下資儲欲上幸其¶營煨與楊定有隙定黨种輯左
靈言煨欲反太尉¶楊彪司徒趙温侍中劉艾尚書梁紹
皆曰段煨不¶反臣等敢以死保董承楊定脅𢎞農督郵
<pb:KR2c0001_WYG_008-93b>
令言郭¶汜來在煨營帝疑之乃露次於道南丁未楊奉
董¶承楊定將攻煨使种輯左靈請帝為詔帝曰煨罪¶未
著奉等攻之而欲令朕有詔耶輯固請至夜半¶猶弗聽
奉等乃輒攻煨營十餘日不下煨供給御¶膳禀贍百官
無有二意詔使侍中尚書告喻定等<md:KR2c0001_SBCK_008-75a>¶令與煨和解定等
奉詔還營李傕郭汜悔令車駕¶東聞定攻煨相招共救
之因欲劫帝而西楊定聞¶傕汜至欲還藍田為汜所遮
單騎亡走荆州張濟¶與楊奉董承不相平乃復與催汜
<pb:KR2c0001_WYG_008-94a>
合十二月帝幸¶𢎞農張濟李傕郭汜共追乘輿大戰於
𢎞農東澗¶承奉軍敗百官士卒死者不可勝數棄御物
符䇿¶典籍略無所遺射聲校尉沮雋被創墜馬傕謂左¶
右曰尚可活否雋罵之曰汝等凶逆逼劫天子使¶公卿
被害宫人流離亂臣賊子未有如此也傕乃¶殺之壬申
帝露次曹陽承奉乃譎傕等與連和而¶宻遣間使至河
東招故白波帥李樂韓暹胡才及<md:KR2c0001_SBCK_008-75b>¶南匈奴右賢王去卑
並率其衆數千騎来與承奉¶共擊傕等大破之斬首數
<pb:KR2c0001_WYG_008-94b>
千級於是董承等以新¶破傕等可復東引庚申東駕發
東董承李樂衛乘¶輿胡才楊奉韓暹匈奴右賢王於後
為拒傕等復¶来戰奉等大敗死者甚於東澗光祿勲鄧
淵廷尉¶宣璠少府田芬大司農張義皆死司徒趙温太
常¶王絳衛尉周忠司𨽻校尉管郃為傕所遮欲殺之¶賈
詡曰此皆大臣卿奈何害之乃止李樂曰事急¶矣陛下
宜御馬上曰不可舍百官而去此何辜哉¶兵相連綴四
十里方得至陜乃結營自守時殘破¶之餘虎賁羽林不
<pb:KR2c0001_WYG_008-95a>
滿百人傕汜兵繞營呌呼吏士<md:KR2c0001_SBCK_008-76a>¶失色各有分散之意李
樂懼欲令車駕御船過砥¶柱出孟津楊彪以為河道險
難非萬乘所宜乘乃¶使李樂夜渡濳具船舉火為應上
與公卿步出營¶皇后兄伏徳扶后一手挾絹十匹董承
使符節令¶孫徽從人間斫之殺旁侍者血濺后衣河岸
高十¶餘丈不得下乃以絹為輦使人居前負帝餘皆匍¶
匐而下或從上自投冠幘皆壞既至河邉士卒争¶赴舟
董承李樂以戈擊之手指於舟中可掬帝乃¶御船同濟
<pb:KR2c0001_WYG_008-95b>
者皇后及楊彪以下纔數十人其宫女¶及吏民不得渡
者皆為兵所掠奪衣服俱盡髪亦¶被截凍死者不可勝
計衛尉士孫瑞為傕所殺傕<md:KR2c0001_SBCK_008-76b>¶見河北有火遣騎候之適
見上渡河呼曰汝等將¶天子去邪董承懼射之以被為
幔既到大陽幸李¶樂營河内太守張楊使數千人負米
来貢餉乙亥¶帝御牛車幸安邑河東太守王邑奉獻綿
帛悉賦¶公卿以下封邑為列侯拜胡才為征東將軍張
楊¶為安國將軍皆假節開府其壘壁羣帥競求拜職¶刻
<pb:KR2c0001_WYG_008-96a>
印不給至乃以錐畫之乘輿居棘籬中門户無¶關閉天
子與羣臣㑹兵士伏籬上觀互相鎮壓以¶為笑帝又遣
太僕韓融至𢎞農與傕汜等連和傕¶乃放遣公卿百官
頗歸所掠宫人及乘輿器服已¶而糧榖盡官人皆食菜
果乙卯張楊自野王来朝<md:KR2c0001_SBCK_008-77a>¶謀以乘輿還雒陽諸將不聽
楊復還野王是時長¶安城空四十餘日彊者四散羸者
相食二三年間¶關中無復人跡沮授説袁紹曰將軍累
葉台輔世¶濟忠義今朝廷播越宗廟殘毁觀諸州郡雖
<pb:KR2c0001_WYG_008-96b>
外舉¶義兵内實相圖未有憂存社稷恤民之意今州郡¶
粗定兵彊士附西迎大駕即宫鄴都挾天子而令¶諸侯
畜士馬以討不庭誰能禦之潁川郭圖淳于¶瓊曰漢室陵遲
為日久矣今欲興之不亦難乎且¶英雄並起各據州郡連徒
聚衆動有萬計所謂秦¶失其鹿先得者王今迎天子自近動
輒表聞從之¶則權輕違之則拒命非計之善者也授曰今迎
朝<md:KR2c0001_SBCK_008-77b>¶廷於義為得於時為宜若不早定必有先之者矣¶紹不從¶
建安元年春正月董承張楊欲以天子還雒陽楊¶奉李
<pb:KR2c0001_WYG_008-97a>
樂不欲由是諸將更相疑貳二月韓暹攻董¶承承犇野
王韓暹屯聞喜胡才楊奉之塢鄉胡才¶欲攻韓暹上使
人諭止之　張楊使董承先繕修¶雒陽宫太僕趙岐為
承説劉表使遣兵詣雒陽助¶修宫室軍資委輸前後不
絶夏五月丙寅帝遣使¶至楊奉李樂韓暹營求送至雒
陽奉等從詔六月¶乙未車駕幸聞喜　庚子楊奉韓暹
奉帝東還張¶楊以糧迎道路秋七月甲子車駕至雒陽
幸故中<md:KR2c0001_SBCK_008-78a>¶常侍趙忠宅丁丑大赦八月辛丑幸南宫楊安
<pb:KR2c0001_WYG_008-97b>
殿¶張楊以為己功故名其殿曰楊安楊謂諸將曰天¶子
當與天下共之朝廷自有公卿大臣楊當出扞¶外難遂
還野王楊奉亦出屯梁韓暹董承並留宿¶衛癸卯以安
國將軍張楊為大司馬楊奉為車騎¶將軍韓暹為大將
軍領司𨽻校尉皆假節鉞是時¶宫室燒盡百官披荆棘
依牆壁間州郡各擁彊兵¶委輸不至羣僚飢乏尚書郎
以下自出採稆或飢¶死牆壁間或為兵士所殺　八月
曹操迎車駕都¶許(事見曹/操代漢)
<pb:KR2c0001_WYG_008-98a>
十九年帝自都許以来守位而已左右侍衛莫非<md:KR2c0001_SBCK_008-78b>¶曹氏
之人者議郎趙彦嘗為帝陳言時䇿魏公操¶惡而殺之
操後以事入見殿中帝不任其懼因曰¶君若能相輔則
厚不爾幸垂恩相捨操失色俛仰¶求出舊儀三公領兵
朝見令虎賁執刃挾之操出¶顧左右汗流浹背自後不
復朝請董承女為貴人¶操誅承求貴人殺之帝以貴人
有&KR1494;累為請不能¶得伏皇后由是懷懼乃與父完書言
曹操殘逼之¶狀令宻圖之完不敢發至是事乃泄操大
<pb:KR2c0001_WYG_008-98b>
怒十一¶月使御史大夫郗慮持節䇿收皇后璽綬以尚
書¶令華歆為副勒兵入宫收后后閉户藏壁中歆壊¶户
發壁就牽后出時帝在外殿引慮於坐后被髮<md:KR2c0001_SBCK_008-79a>¶徒跣行
泣過訣曰不能復相活邪帝曰我亦不知¶命在何時顧
謂慮曰郄公天下寧有是邪遂將后¶下㬥室以幽死所
生二皇子皆酖殺之兄弟及宗¶族死者百餘人¶
魏文帝黄初元年春正月庚子魏王操薨太子即¶王位
　冬十月乙卯漢帝禪位於魏王
<pb:KR2c0001_WYG_008-99a>
　
　
　
　
　
　
　
　
<pb:KR2c0001_WYG_008-99b>
　
　
　
　
　
　
　
　通鑑紀事本末卷八中
<pb:KR2c0001_WYG_008-100a>
欽定四庫全書
　通鑑紀事本末卷八下
　　　　　　　　　　　　　宋　袁樞　撰
　　黄巾之亂¶
漢靈帝光和六年　初鉅鹿張角奉事黄老以妖¶術教
授號太平道呪符水以療病令病者跪拜首¶過或時病
愈衆共神而信之角分遣弟子周遊四¶方轉相誑誘十
餘年間徒衆數十萬自青徐幽冀<md:KR2c0001_SBCK_008-79b>¶荆揚兖豫八州之人
<pb:KR2c0001_WYG_008-100b>
莫不畢應或棄賣財産流移¶奔赴填塞道路未至病死
者亦以萬數郡縣不解¶其意反言角以善道教化為民所
歸太尉楊賜時¶為司徒上書言角誑燿百姓遭赦不悔
稍益滋蔓¶今若下州郡捕討恐更騷擾速成其患宜切
敕刺¶史二千石簡别流民各䕶歸本部以孤弱其黨然¶
後誅其渠帥可不勞而定㑹賜去位事遂留中司¶徒掾
劉陶復上疏申賜前議言角等隂謀益甚四¶方私言云
角等竊入京師覘視朝政鳥聲獸心私¶共鳴呼州郡忌
<pb:KR2c0001_WYG_008-101a>
諱不欲聞之但更相告語莫肯公¶文宜下明詔重募角
等賞以國土有敢囘避與之<md:KR2c0001_SBCK_008-80a>¶同罪帝殊不為意方詔陶次
第春秋條例角遂置¶三十六方方猶將軍也大方萬餘
人小方六七千¶各立渠帥訛言蒼天已死黄天當立嵗
在甲子天¶下大吉以白土書京城寺門及州郡官府皆
作甲¶子字大方馬元義等先收荆揚數萬人期㑹發於¶
鄴元義數往来京師以中常侍封諝徐奉等為内¶應約
以三月五日内外俱起
<pb:KR2c0001_WYG_008-101b>
中平元年春角弟子濟南唐周上書告之於是收¶馬元
義車裂於雒陽詔三公司𨽻案驗宫省直衛¶及百姓有
事角道者誅殺千餘人下冀州逐捕角¶等角等知事已
露晨夜馳敕諸方一時俱起皆著<md:KR2c0001_SBCK_008-80b>¶黄巾以為標幟故時
人謂之黄巾賊二月角自稱¶天公將軍角弟寶稱地公
將軍寶弟梁稱人公將¶軍所在燔燒官府劫略聚邑州
郡失據長吏多逃¶亡旬月之間天下響應京師震動安
平甘陵人各¶執其王應賊三月戊申以河南尹何進為
<pb:KR2c0001_WYG_008-102a>
大將軍¶封慎侯率左右羽林五營營士屯都亭修理器
械¶以鎮京師置函谷太谷廣成伊闕轘轅旋門孟津¶小
平津八關都尉發天下精兵遣北中郎將盧植¶討張角
左中郎將皇甫嵩右中郎將朱雋討潁川¶黄巾　庚子
南陽黄巾張曼成攻殺太守褚貢¶　帝問太尉楊賜以
黄巾事賜所對切直帝不悦夏<md:KR2c0001_SBCK_008-81a>¶四月賜坐冦賊免以太
僕𢎞農鄧盛為太尉已而¶帝閲録故事得賜與劉陶所
上張角奏乃封賜為¶臨晉侯陶為中陵鄉侯　皇甫嵩
<pb:KR2c0001_WYG_008-102b>
朱雋合將四萬¶餘人共討潁川嵩雋各統一軍雋與賊
波才戰敗¶嵩進保長社　汝南黄巾敗太守趙謙於邵
陵廣¶陽黄巾殺幽州刺史郭勲及太守劉衛　波才圍¶
皇甫嵩於長社嵩兵少軍中皆恐賊依草結營㑹¶大風
嵩約敕軍士皆束苣乘城使鋭士間出圍外¶縱火大呼
城上舉燎應之嵩從城中鼓譟而出犇¶擊賊陳賊驚亂
奔走㑹騎都尉沛國曹操將兵適¶至五月嵩操與朱雋
合軍更與賊戰大破之斬首<md:KR2c0001_SBCK_008-81b>¶數萬級封嵩都鄉侯　張
<pb:KR2c0001_WYG_008-103a>
曼成屯宛下百餘日六¶月南陽太守秦頡擊曼成斬之
　皇甫嵩朱雋乘¶勝進討汝南陳國黄巾追波才於陽
翟擊彭脱於¶西華並破之餘賊降散三郡悉平嵩乃上
言其狀¶以功歸雋於是進封雋西鄉侯遷鎮賊中郎將
詔¶嵩討東郡雋討南陽北中郎將盧植連戰破張角¶斬
獲萬餘人角等走保廣宗植築圍鑿塹造作雲¶梯垂當
拔之帝遣小黄門左豐視軍或勸植以賂¶送豐植不肯
豐還言於帝曰廣宗賊易破耳盧中¶郎固壘息軍以待
<pb:KR2c0001_WYG_008-103b>
天誅帝怒檻車徵植減死一等¶遣東中郎將隴西董卓
代之　秋八月皇甫嵩與<md:KR2c0001_SBCK_008-82a>¶黄巾戰於蒼亭獲其帥卜已
董卓攻張角無功抵¶罪乙巳詔嵩討角　冬十月皇甫
嵩與張角弟梁¶戰於廣宗梁衆精勇嵩不能剋明日乃
閉營休士¶以觀其變知賊意稍懈乃濳夜勒兵雞鳴馳
赴其¶陳戰至晡時大破之斬梁獲首三萬級赴河死者¶
五萬許人角先已病死剖棺戮屍傳首京師十一¶月嵩
復攻角弟寶於下曲陽斬之斬獲十餘萬人¶即拜嵩為
<pb:KR2c0001_WYG_008-104a>
左車騎將軍領冀州牧封槐里侯嵩能¶温䘏士卒每軍
行頓止須營幔修立然後就舍軍¶士皆食爾乃嘗飯故
所嚮有功　張曼成餘黨更¶以趙𢎞為帥衆復盛至十
餘萬據宛城朱雋與荆<md:KR2c0001_SBCK_008-82b>¶州刺史徐璆等合兵圍之自六
月至八月不抜有¶司奏徵雋司空張温上疏曰昔秦用
白起燕任樂¶毅曠年歴載乃能克敵雋討潁川已有功效
引師¶南指方畧已設臨軍易將兵家所忌宜假日月責¶
其成功帝乃止雋擊𢎞斬之賊帥韓忠復據宛拒¶雋雋
<pb:KR2c0001_WYG_008-104b>
鳴鼓攻其西南賊悉衆赴之雋自將精卒掩¶其東北乘
城而入忠乃退保小城惶懼乞降諸將¶皆欲聽之雋曰
兵固有形同而異勢者昔秦項之¶際民無定主故賞附
以勸来耳今海内一統唯黄¶巾造逆納降無以勸善討
之足以懲惡今若受之¶更開逆意賊利則進戰鈍則乞
降縱敵長冦非良<md:KR2c0001_SBCK_008-83a>¶討也因急攻連戰不剋雋登土山望
之顧謂司馬¶張超曰吾知之矣賊今外圍周固内營逼
急乞降¶不受欲出不得所以死戰也萬人一心猶不可
<pb:KR2c0001_WYG_008-105a>
當¶况十萬乎不如徹圍并兵入城忠見圍解勢必自¶出
自出則意散易破之道也既而解圍忠果出戰¶雋因擊
大破之斬首萬餘級南陽太守秦頡殺忠¶餘衆復奉孫
夏為帥還屯宛雋急攻之司馬孫堅¶率衆先登癸巳拔
宛城孫夏走雋追至西鄂精山¶復破之斬萬餘級於是黄
巾破散其餘州郡所誅¶一郡數十人¶
二年自張角之亂所在盜賊並起博陵張牛角常<md:KR2c0001_SBCK_008-83b>¶山褚
飛燕及黄龍左校于氐根白騎劉石左髭¶丈八平漢大
<pb:KR2c0001_WYG_008-105b>
計司𨽻縁城雷公浮雲白雀楊鳳于¶毒五鹿李大目白
繞眭固苦蝤之徒不可勝數大¶者二三萬小者六七千
人張牛角禇飛燕合軍攻¶癭陶牛角中流矢且死令其
衆奉飛燕為帥改姓¶張飛燕名燕輕勇矯捷故軍中號
飛燕山谷寇¶賊多附之部衆浸廣殆至百萬號黒山
賊河北諸¶郡縣並被其害朝廷不能討燕乃遣使至京
師奏¶書乞降遂拜燕平難中郎將使領河北諸山谷事¶
五年二月黄巾餘賊郭大等起於西河白波谷冦¶太原
<pb:KR2c0001_WYG_008-106a>
河東　冬十月青徐黄巾復起冦郡縣<md:KR2c0001_SBCK_008-84a>¶六年冬十月白波賊冦河東董卓遣其將牛輔擊¶之
南單于於扶羅與白波賊合兵冦郡縣¶
獻帝初平元年　青州刺史焦和起兵討董卓務¶及諸
將西行不為民人保障兵始濟河黄巾已入¶其境青州
素殷實甲兵甚盛和每望冦犇北未嘗¶接風塵交旗鼓¶
二年冬十月青州黄巾冦勃海衆三十萬欲與¶黑山合
公孫瓚率步騎二萬人逆擊於東光南大¶破之斬首三
<pb:KR2c0001_WYG_008-106b>
萬餘級賊棄其輜重犇走渡河瓉因¶其半濟薄之賊復
大破死者數萬流血丹水收得¶生口七萬餘人車甲財
物不可勝算威名大震<md:KR2c0001_SBCK_008-84b>¶　初陶謙丹陽人朝廷以黄巾
冦亂徐州用謙為刺¶史謙至擊黄巾大破走之州境晏
然¶
三年春正月曹操軍頓丘于毒等攻東武陽操引¶兵西
入山攻毒等本屯諸將皆請救武陽操曰使¶賊聞我西
而還武陽自解也不還我能敗其本屯¶虜不能拔武陽
<pb:KR2c0001_WYG_008-107a>
必矣遂行毒聞之棄武陽還操遂¶擊眭固及匈奴於扶
羅於内黄皆大破之　四月¶青州黄巾冦兖州劉岱欲
擊之濟北相鮑信諌曰¶今賊衆百萬百姓皆震恐士卒
無鬭志不可敵也¶然賊軍無輜重唯以鈔略為資今不
若畜士衆之¶力先為固守彼欲戰不得攻又不能其埶
必離散<md:KR2c0001_SBCK_008-85a>¶然後選精鋭據要害擊之可破也岱不從遂與
戰¶果為所殺　十二月曹操追黄巾至濟北悉降之¶得
戎卒三十餘萬男女百餘萬口
<pb:KR2c0001_WYG_008-107b>
四年春正月袁術屯封丘黒山别部及匈奴於扶¶羅皆
附之曹操擊破術軍　三月袁紹在薄落津¶魏郡兵反
與黑山賊于毒數萬人共復鄴城殺其¶太守　六月袁
紹出軍入朝歌鹿腸山北行擊諸¶賊左髭丈八等皆斬
之又擊劉石青牛角黄龍左¶校郭大賢李大目于氐根
等復斬數萬級皆屠其¶屯壁遂與黑山賊張燕及四營
屠各鴈門烏栢戰¶於常山燕精兵數萬騎數千匹紹與
吕布共擊燕<md:KR2c0001_SBCK_008-85b>¶連戰十餘日燕兵死傷雖多紹軍亦疲遂
<pb:KR2c0001_WYG_008-108a>
俱退¶
建安元年春二月汝南潁川黄巾何儀等擁衆附¶袁術
曹操擊破之¶
三年袁紹攻公孫瓚瓚遣子續請救於黑山諸帥¶
四年黒山帥張燕率兵救之(事見袁紹/討公孫瓚)¶
五年秋七月汝南黄巾劉辟等叛曹操應袁紹紹¶遣劉
備將兵助辟郡縣多應之¶
十年夏四月黑山賊帥張燕率衆十餘萬降封¶安國亭
<pb:KR2c0001_WYG_008-108b>
侯¶
　　韓馬之叛¶
漢靈帝中平元年冬十一月北地先零羌及枹罕<md:KR2c0001_SBCK_008-86a>¶河關
羣盜反共立湟中義從胡北宮伯玉李文侯¶為將軍殺
䕶羌校尉冷徵金城人邉章韓遂素著¶名西州羣盜誘
而刼之使専任軍政殺金城太守¶陳懿攻燒州郡¶
二年春三月北宫伯玉等㓂三輔詔左車騎将軍¶皇甫
嵩鎮長安以討之　秋八月以司空張温為¶車騎将軍
<pb:KR2c0001_WYG_008-109a>
執金吾袁滂為副以討北宫伯玉拜中¶郎將董卓為破
虜將軍與盪冦將軍周慎並統於¶温　九月張温將諸
郡兵步騎十餘萬屯美陽邊¶章韓遂亦進兵美陽温與
戰輒不利十一月董卓¶與右扶風鮑鴻等并兵攻章遂
大破之章遂走榆<md:KR2c0001_SBCK_008-86b>¶中温遣周慎將三萬人追之參軍事
孫堅説慎曰¶賊城中無榖當外轉糧食堅願得萬人斷
其運道¶將軍以大兵繼後賊必困乏而不敢戰走入羌
中¶并力討之則凉州可定也慎不從引軍圍榆中城¶而
<pb:KR2c0001_WYG_008-109b>
章遂分屯葵園峽反斷慎運道慎懼棄車重而¶退温又使
董卓將兵三萬討先零羌羌胡圍卓於¶望垣北糧食乏
絶乃於所度水中偽立&KR0739;以捕魚¶而濳從&KR0739;下過軍比
賊追之決水已深不得度遂¶還屯扶風張温以詔書召
卓卓良久乃詣温温責¶讓卓卓應對不順孫堅前耳語
謂温曰卓不怖罪¶而鴟張大語宜以召不時至陳軍法
斬之温曰卓<md:KR2c0001_SBCK_008-87a>¶素著威名於河隴之間今日殺之西行無
依堅曰¶明公親率王師威震天下何頼於卓觀卓所言
<pb:KR2c0001_WYG_008-110a>
不¶假明公輕上無禮一罪也章遂跋扈經年當以時¶進
討而卓云未可沮軍疑衆二罪也卓受任無功¶應召稽
留而軒昂自髙三罪也古之名將仗鉞臨¶衆未有不斷
斬以成功者也今明公埀意於卓不¶即加誅虧損威刑
於是在矣温不忍發乃曰君且¶還卓將疑人堅遂出¶
四年春三月韓遂殺邉章及北宫伯玉李文侯擁¶兵十
餘萬進圍隴西太守李相如叛與遂連和涼¶州刺史耿
鄙率六郡兵討遂鄙任治中程球球通<md:KR2c0001_SBCK_008-87b>¶姦利士民怨之
<pb:KR2c0001_WYG_008-110b>
漢陽太守傅燮謂鄙曰使君統政¶日淺民未知教賊聞
大軍將至必萬人一心邊兵¶多勇其鋒難當而新合之
衆上下未和萬一内燮¶雖悔無及不若息軍養徳明賞
必罰賊得寛挺必¶謂我怯羣惡争勢其離可必然後率
已教之民討¶成離之賊其功可坐而待也鄙不從夏四
月鄙行¶至狄道州别駕反應賊先殺程球次害鄙賊遂
進¶圍漢陽城中兵少糧盡爕猶固守時北地胡騎數¶千
隨賊功郡皆夙懷燮恩共於城外叩頭求送燮¶歸鄉里
<pb:KR2c0001_WYG_008-111a>
爕子幹年十三言於燮曰國家昬亂遂令¶大人不容於
朝今兵不足以自守宜聽羌胡之請<md:KR2c0001_SBCK_008-88a>¶還鄉里徐俟有道
而輔之言未終爕慨然歎曰汝¶知吾必死邪聖逹節次
守節殷討暴虐伯夷不食¶周粟而死吾遭世亂不能養
浩然之志食祿又欲¶避其難乎吾行何之必死於此汝
有才智勉之勉¶之主簿楊㑹吾之程嬰也狄道人王國
使故酒泉¶太守黄衍説爕曰天下已非復漢有府君寧
有意¶為吾屬帥乎爕按劍叱衍曰若剖符之臣反為賊
<pb:KR2c0001_WYG_008-111b>
説邪遂麾左右進兵臨陳戰殁耿鄙司馬扶風馬¶騰亦
擁兵反與韓遂合共推王國為主冦掠三輔¶
五年冬十一月王國圍陳倉詔復拜皇輔嵩為左¶將軍
督前將軍董卓合兵四萬人以拒之　董卓<md:KR2c0001_SBCK_008-88b>¶謂皇甫嵩曰
陳倉危急請速救之嵩曰不然百戰¶百勝不如不戰而
屈人兵陳倉雖小城守固備未¶易可拔王國雖彊攻陳
倉不下其衆必疲疲而擊¶之全勝之道也將何救焉國
攻陳倉八十餘日不¶拔
<pb:KR2c0001_WYG_008-112a>
六年春二月國衆疲敝解圍去皇甫嵩進兵擊之¶董卓
曰不可兵法窮冦勿迫歸衆勿追嵩曰不然¶前吾不擊
避其鋭也今而擊之待其衰也所擊疲¶師非歸衆也國
衆且走莫有鬭志以整擊亂非窮¶冦也遂獨進擊之使
卓為後拒連戰大破之斬首¶萬餘級卓大慙恨由是與
嵩有隙韓遂等共廢王<md:KR2c0001_SBCK_008-89a>¶國而劫故信都令漢陽閻忠使
督統諸部忠病死¶遂等稍争權利更相殺害由是寖衰¶
獻帝初平三年　韓遂馬騰率衆詣長安以遂為¶鎮西
<pb:KR2c0001_WYG_008-112b>
將軍騰為征西將軍　馬騰攻李傕不克走¶還涼州(事/並)
(見宦¶官/亡漢)
建安十三年　初前將軍馬騰與鎮西將軍韓遂¶結為
異姓兄弟後以部曲相侵更為讐敵朝廷使¶司隸校尉
鍾繇涼州刺史韋端和解之徵騰入屯¶槐里曹操將征荆
州使張既説騰令釋部曲還朝¶騰許之已而更猶豫既
恐其為變乃移諸縣促儲¶偫二千石郊迎騰不得已發
東操表騰為衛尉以<md:KR2c0001_SBCK_008-89b>¶其子超為偏將軍統其衆悉徙其
<pb:KR2c0001_WYG_008-113a>
家屬詣鄴¶
十六年春三月曹操遣司𨽻校尉鍾繇討張魯使¶征西
䕶軍夏侯淵等將兵出河東與繇㑹倉曹屬¶高柔諌曰
大兵西出韓遂馬超疑為襲已必相扇¶動宜先招集三
輔三輔茍平漢中可傳檄而定也¶操不從關中諸將果
疑之馬超韓遂侯選程銀楊¶秋李堪張横梁興成宜馬
玩等十部皆反其衆十¶萬屯據潼關操遣安西將軍曹
仁督諸將拒之敕¶令堅壁勿與戰命五官將丕留守鄴
<pb:KR2c0001_WYG_008-113b>
以奮武將軍¶程昱參丕軍事門下督廣陵徐宣為在䕶
軍留統¶諸軍樂安國淵為居府長史統留事秋七月操
自<md:KR2c0001_SBCK_008-90a>¶將擊超等議者多言關西貫習長矛非精選前鋒¶不
可當也操曰戰在我非在賊也賊雖習長矛將¶使不得
以刺諸君但觀之八月操至潼關與超等¶夾關而軍操
急持之而濳遣徐晃朱靈以步騎四¶千人渡蒲阪津據
河西為營閏月操自潼關北渡¶河兵衆先渡操獨與虎
士百餘人留南岸斷後馬¶超將步騎萬餘人攻之矢下
<pb:KR2c0001_WYG_008-114a>
如雨操猶據胡床不¶動許褚扶操上船船工中流矢死
褚左手舉馬鞌¶以蔽操右手刺船校尉丁斐放牛馬以
餌賊賊亂¶取牛馬操乃得渡遂自蒲阪渡西河循河為
甬道¶而南超等退拒渭口操乃多設疑兵潛以舟載兵<md:KR2c0001_SBCK_008-90b>¶入渭為浮橋夜分兵結營於渭南超等夜攻營伏¶兵擊
破之超等屯渭南遣使求割河以西請和操¶不許九月
操進軍悉渡渭超等數挑戰又不許固¶請割地求送任
子賈詡以為可偽許之操復問計¶䇿詡曰離之而已操
<pb:KR2c0001_WYG_008-114b>
曰解韓遂請與操相見操與¶遂有舊於是交馬語移時
不及軍事但説京都舊¶故拊手歡笑時秦胡觀者前後
重沓操笑謂之曰¶爾欲觀曹公邪亦猶人也非有四目
兩口但多智¶耳既罷超等問遂公何言遂曰無所言也
超等疑¶之他日操又與遂書多所㸃竄如遂改定者超
等¶愈疑遂操乃與克日㑹戰先以輕兵挑之戰良久<md:KR2c0001_SBCK_008-91a>¶乃
縱虎騎夾擊大破之斬成宜李堪等遂超犇涼¶州¶
十七年秋七月馬超等餘衆屯藍田夏侯淵擊平¶之
<pb:KR2c0001_WYG_008-115a>
十八年　初魏公操追馬超至安定聞田銀蘇伯¶反引
軍還參涼州軍事楊阜言於操曰超有信布¶之勇甚得
羌胡心若大軍還不設備隴上諸郡非¶國家之有也操
還超果率羌胡擊隴上諸郡縣郡¶縣皆應之惟冀城奉
州郡以固守超盡兼隴右之¶衆張魯復遣大將楊昂助
之凡萬餘人攻冀城自¶正月至八月救兵不至刺史韋
康遣别駕閻温出<md:KR2c0001_SBCK_008-91b>¶告急於夏侯淵外圍數重温夜水中
濳出明日¶超兵見其迹遣追獲之超載温詣城下使告
<pb:KR2c0001_WYG_008-115b>
城中¶云東方無救温向城大呼曰大軍不過三日至勉¶
之城中皆泣稱萬嵗超雖怒猶以攻城久不下徐¶徐
更誘温冀其改意温曰事君有死無二而卿乃¶欲令長
者出不義之言乎超遂殺之已而外救不¶至韋康及太
守欲降楊阜號哭諫曰阜等率父兄¶子弟以義相勵有
死無二以為使君守此城今奈¶何棄垂成之功陷不義
之名乎刺史太守不聽開¶城門迎超超入遂殺刺史太
守自稱征西將軍領¶并州牧督涼州軍事魏公操使夏
<pb:KR2c0001_WYG_008-116a>
侯淵救冀未至<md:KR2c0001_SBCK_008-92a>¶而冀敗淵去冀二百餘里超来逆戰淵
軍不利氐¶王千萬反應超屯興國淵引軍還㑹楊阜喪
妻就¶超求假以𦵏之阜外兄天水姜叙為撫夷將軍擁¶
兵屯歴城阜見叙及其母歔欷悲甚叙曰何為乃¶爾阜
曰守城不能完君亡不能死亦何面目以視¶息於天下
馬超背父叛君虐殺州將豈獨阜之憂¶責一州士大夫
皆蒙其恥君擁兵專制而無討賊¶心此趙盾所以書弑
君也超彊而無義多釁易圖¶耳叙母慨然曰咄伯奕韋
<pb:KR2c0001_WYG_008-116b>
使君遇難亦汝之負豈¶獨義山哉人誰不死死於忠義
得其所也但當速¶發勿復顧我我自為汝當之不以餘
年累汝也叙<md:KR2c0001_SBCK_008-92b>¶乃與同郡趙昂尹奉武都李俊等合謀討
超又使¶人至冀結安定梁寛南安趙衢使為内應超取
趙¶昂子月為質昂謂妻異曰吾謀如是事必萬全當¶奈
月何異厲聲應曰雪君父之大恥䘮元不足為¶重况一
子哉九月阜與叙進兵入鹵城昂奉據祁¶山以討超超
聞之大怒趙衢因譎説超使自出擊¶之超出衢與梁寛
<pb:KR2c0001_WYG_008-117a>
閉冀城門盡殺超妻子超進退¶失據乃襲厯城得叙母
叙母罵之曰汝背父之逆¶子殺君之桀賊天地豈久容
汝而不早死敢以面¶目視人乎超殺之又殺趙昂之子
月楊阜與超戰¶身被五創超兵敗遂南奔張魯魯以超
為都講祭<md:KR2c0001_SBCK_008-93a>¶酒欲妻之以女或謂魯曰有人若此不愛其
親焉¶能愛人魯乃止操封討超之功侯者十一人賜楊¶
阜爵關内侯¶
十九年春馬超從張魯求兵北取涼州魯遣超還¶圍祁
<pb:KR2c0001_WYG_008-117b>
山姜叙等告急於夏侯淵諸將議欲須魏公¶操節度淵
曰公在鄴反覆四千里比報叙等必敗¶非救急也遂行
使張郃督步騎五千為前軍超敗¶走韓遂在顯親淵欲
襲取之遂走淵追至畧陽城¶去遂三十餘里諸將欲攻
之或言當攻興國氐淵¶以為遂兵精興國城固攻不可
卒拔不如擊長離¶諸羌長離諸羌多在遂軍必歸救其
家若捨羌獨<md:KR2c0001_SBCK_008-93b>¶守則孤救長離則官兵得與野戰必可虜
也淵乃¶留督將守輜重自將輕兵到長離攻燒羌屯遂
<pb:KR2c0001_WYG_008-118a>
果¶救長離諸將見遂兵衆欲結營作塹乃與戰淵曰¶我
轉鬭千里今復作營塹則士衆罷敝不可復用¶賊雖衆
易與耳乃鼓之大破遂軍進圍興國氐王¶千萬奔馬超
餘衆悉降轉擊高平屠各皆破之¶　夏四月劉備圍成
都馬超知張魯不足與計事又¶魯將楊昂等數害其能
超内懷於邑備使建寧督¶郵李恢往説之超遂從武都
逃入氐中宻書請降¶於備備使人止超而濳以兵資之
超到令引軍屯¶城北城中震怖劉璋出降備領益州牧
<pb:KR2c0001_WYG_008-118b>
以偏將軍<md:KR2c0001_SBCK_008-94a>¶馬超為平西將軍軍議校尉¶
二十年春三月魏公操自將擊張魯將由武都入¶氐氐
人塞道遣張郃朱靈等攻破之夏四月操自¶陳倉出散
關至河池氐王竇茂衆萬人恃險不¶服五月攻屠之西
平金城諸將麴演蔣石等共斬¶送韓遂首¶
　　袁紹討公孫瓚¶
漢靈帝中平四年　初張温發幽州烏桓突騎三¶千以
討涼州故中山相漁陽張純請將之温不聽¶而使涿令
<pb:KR2c0001_WYG_008-119a>
遼西公孫瓚將之軍到薊中烏桓以牢¶禀逋縣多叛還
本國張純忿不得將乃與同郡故<md:KR2c0001_SBCK_008-94b>¶泰山太守張舉及烏
桓大人丘力居等連盟劫畧¶薊中殺䕶烏桓校尉公綦
稠右北平太守劉政遼¶東太守陽終等衆至十餘萬屯
肥如舉稱天子純¶稱彌天將軍安定王移書州郡云舉
當代漢告天¶子避位敕公卿奉迎¶
五年春三月太常江夏劉焉建議以為四方兵冦¶由刺
史威輕既不能禁且用非其人以致離叛宜¶改置牧伯
<pb:KR2c0001_WYG_008-119b>
選清名重臣以居其任朝廷從焉議以¶宗正劉虞為幽
州牧虞東海恭王之五世孫也¶　詔發南匈奴兵配劉
虞討張純　冬十一月張純¶與丘力居鈔畧青徐幽冀
四州詔騎都尉公孫瓚<md:KR2c0001_SBCK_008-95a>¶討之瓚與戰於屬國石門純等
大敗棄妻子踰塞¶走悉得所畧男女瓚深入無繼反為
丘力居等所¶圍於遼西管子城二百餘日糧盡衆潰士
卒死者¶什五六¶
六年春二月幽州牧劉虞到部遣使至鮮卑中告¶以利
<pb:KR2c0001_WYG_008-120a>
害責使送張舉張純首厚加購賞丘力居等¶聞虞至喜
各遣譯自歸舉純走出塞餘皆降散虞¶上罷諸屯兵但
留降虜校尉公孫瓚將步騎萬人¶屯右北平三月張純
客王政殺純送首詣虞公孫¶瓚志欲掃滅烏桓而虞欲以
恩信招降由是與瓚¶有隙<md:KR2c0001_SBCK_008-95b>¶獻帝初平元年二月丁亥車駕西遷¶
二年冬十月劉虞子和為侍中帝思東歸使和偽¶逃董
卓濳出武關詣虞令將兵来迎和至南陽袁¶術利虞為
<pb:KR2c0001_WYG_008-120b>
援留和不遣許兵至俱西令和為書與¶虞虞得書遣數
千騎詣和公孫瓚知術有異志止¶之虞不聽瓚恐術聞
而怨之亦遣其從弟越將千¶騎詣術而陰教術執和奪
其兵由是虞瓚有隙和¶逃術来北復為袁紹所留是時
關東州郡務相兼¶并以自彊大袁紹袁術亦自相離貳
術遣孫堅擊¶董卓未返紹以會稽周昂為豫州刺史襲
奪堅陽¶城堅歎曰同舉義兵將救社稷逆賊垂破而各
若<md:KR2c0001_SBCK_008-96a>¶此吾當誰與戮力乎引兵擊昂走之袁術遣公孫¶越
<pb:KR2c0001_WYG_008-121a>
助堅攻昂越為流矢所中死公孫瓚怒曰余弟¶死禍起
於紹遂出軍屯磐河上疏數紹罪惡進兵¶攻紹冀州諸
城多畔紹從瓚紹懼以所佩勃海太¶守印綬授瓚從弟
範遣之郡而範遂背紹領勃海¶兵以助瓚瓚乃自署其
將帥嚴綱為冀州刺史田¶楷為青州刺史單經為兖州
刺史又悉改置郡縣¶守令¶
三年春正月袁紹自出拒公孫瓚與瓚戰於界橋¶南二
十里瓚兵三萬其鋒甚鋭紹令麴義領精兵¶八百先登
<pb:KR2c0001_WYG_008-121b>
彊弩千張夾承之瓚輕其兵少縱騎騰<md:KR2c0001_SBCK_008-96b>¶之義兵伏楯下
不動未至十數步一時同發讙呼¶動地瓚軍大敗斬其
所置冀州刺史嚴綱獲甲首¶千餘級追至界橋瓚斂兵
還戰義復破之遂到瓚¶營拔其牙門餘衆皆走初兖州
刺史劉岱與紹瓚¶連和紹令妻子居岱所瓚亦遣從事
范方將騎助¶岱及瓚擊破紹軍語岱令遣紹妻子别敕
范方若¶岱不遣紹家將騎還吾定紹將加兵於岱岱與
官¶屬議連日不決聞東郡程昱有智謀召而問之昱¶曰
<pb:KR2c0001_WYG_008-122a>
若棄紹近援而求瓚逺助此假人於越以救溺¶子之説
也夫公孫瓚非袁紹之敵也今雖壊紹軍¶然終為紹所
禽岱從之范方將其騎歸未至而瓚<md:KR2c0001_SBCK_008-97a>¶敗　十二月公孫
瓚復遣兵擊袁紹至龍凑紹擊¶破之瓚遂還幽州不敢
復出¶
四年春正月袁紹與公孫瓚所置青州刺史田楷¶連戰
二年士卒疲困糧食並盡互掠百姓野無青¶草紹以其
子譚為青州刺史楷與戰不勝㑹趙岐¶來和解關東瓚乃
<pb:KR2c0001_WYG_008-122b>
乃與紹和親各引兵去　冬十月¶劉虞與公孫瓚積不
相能瓚數與袁紹相攻虞禁¶之不可而稍節其禀假瓚
怒屢違節度又復侵犯¶百姓虞不能制乃遣驛使奉章
陳其暴掠之罪瓚¶亦上虞禀糧不周二奏交馳互相非
毁朝廷依違¶而已瓚乃築小城於薊城東南以居之虞
數請㑹<md:KR2c0001_SBCK_008-97b>¶瓚輒稱病不應虞恐其終為亂乃率所部兵合
十¶萬人以討之時瓚部曲放散在外倉卒掘東城欲¶走
虞兵無部伍不習戰又愛民廬舍敕不聽焚燒¶戒軍士
<pb:KR2c0001_WYG_008-123a>
曰無傷餘人殺一伯珪而已攻圍不下瓚¶乃簡募鋭士
數百人因風縱火直衝突之虞衆大¶潰虞與官屬北犇
居庸瓚追攻之三日城陷執虞¶并妻子還薊猶使領州
文書㑹詔遣使者段訓增¶虞封邑督六州事拜瓚前將
軍封易侯瓚乃誣虞¶前與袁紹等謀稱尊號脅訓斬虞
及妻子於薊市¶故常山相孫瑾掾張逸張瓉等相與就
虞罵瓚極¶口然後同死瓚傳虞首於京師故吏尾敦於
路劫<md:KR2c0001_SBCK_008-98a>¶虞首歸𦵏之虞以恩厚得衆心北州百姓流舊莫
<pb:KR2c0001_WYG_008-123b>
不痛惜¶
興平二年　公孫瓚既殺劉虞盡有幽州之地志¶氣益
盛恃其才力不恤百姓記過忘善睚眦必報¶衣冠善士名
在其右者必以灋害之有材秀者必¶抑困使在窮苦之
地或問其故瓚曰衣冠皆自以¶職分當貴不謝人惠故
所寵愛類多商販庸兒與¶為兄弟或結婚姻所在侵暴
百姓怨之劉虞從事¶漁陽鮮于輔等合率州兵欲共報
仇以燕國閻柔¶素有恩信推為烏桓司馬柔招誘胡漢
<pb:KR2c0001_WYG_008-124a>
數萬人與¶瓚所置漁陽太守鄒丹戰於潞北斬丹等四
千餘<md:KR2c0001_SBCK_008-98b>¶級烏桓峭王亦率種人及鮮卑七千餘騎隨輔南¶
迎虞子和與袁紹將麴義合兵十萬共攻瓉破瓉¶于鮑
丘斬首二萬餘級於是代郡廣陽上谷右北¶平各殺瓚
所置長吏復與鮮于輔劉和兵合瓚軍¶屢敗先是有童
謡曰燕南垂趙北際中央不合大¶如礪唯有此中可避
世瓉自謂易地當之遂徙鎮¶易為圍塹十重塹裏築京
皆高五六丈為樓其¶上中塹為京特高十丈自居焉以
<pb:KR2c0001_WYG_008-124b>
鐵為門斥去左¶右男人七嵗以上不得入門専與姬妾
居其文簿¶書記皆汲而上之令婦人習為大聲使聞數百
步¶以傳宣教令踈逺賓客無所親信謀臣猛將稍稍<md:KR2c0001_SBCK_008-99a>¶乖
散自此之後希復攻戰或問其故瓚曰我昔驅¶畔胡於塞
表掃黄巾于孟津當此之時謂天下指¶麾可定至于今
日兵革方始觀此非我所決不如¶休兵力耕以救凶年
兵灋百樓不攻今吾諸營樓¶樐數十重積穀三百萬斛
食盡此穀足以待天下¶之事矣
<pb:KR2c0001_WYG_008-125a>
建安三年冬十二月袁紹連年攻公孫瓚不能克¶以書
諭之欲相與釋憾連和瓚不答而増修守備¶謂長史太
原關靖曰當今四方虎争無有能坐吾¶城下相守經年
者明矣袁本初其若我何紹於是¶大興兵以攻瓉先是
瓉别將有為敵所圍者瓉不<md:KR2c0001_SBCK_008-99b>¶救曰救一人使後將恃救不
肯力戰及紹来攻瓚¶南界别營自度守則不能自固又
知必不見救或¶降或潰紹軍徑至其門瓉遣子續請救
於黒山諸¶師而欲自將突騎出傍西山擁黒山之衆侵
<pb:KR2c0001_WYG_008-125b>
掠冀¶州横斷紹後關靖諌曰今將軍將士莫不懷瓦解¶
之心所以猶能相守者顧戀其居處老小而恃將¶軍為
主故耳堅守曠日或可使紹自退若舍之而¶出後無鎮
重易京之危可立待也瓉乃止紹漸相¶攻逼瓉衆日䠞¶
四年春二月黑山帥張燕與公孫續率兵十萬三¶道救
之未至瓉宻使行人齎書告續使引五千鐵<md:KR2c0001_SBCK_008-100a>¶騎於北隰
之中起火為應瓉欲自内出戰紹候得¶其書如期舉火
瓚以為救至遂出戰紹設伏擊之¶瓚大敗復還自守紹
<pb:KR2c0001_WYG_008-126a>
為地道穿其樓下施木柱之¶度足逹半便燒之樓輒傾
倒稍至京中瓚自計必¶無全乃悉縊其姊妹妻子然後
引火自焚紹趣兵¶登臺斬之田楷戰死關靖歎曰前若
不止將軍自¶行未必不濟吾聞君子陷人危必同其難
豈可以¶獨生乎䇿馬赴紹軍而死續為屠各所殺<md:KR2c0001_SBCK_008-100b>¶　
　
　
<pb:KR2c0001_WYG_008-126b>
　
　
　
　
　
　
　
　通鑑紀事本末卷八<md:KR2c0001_SBCK_008-101a>¶下
